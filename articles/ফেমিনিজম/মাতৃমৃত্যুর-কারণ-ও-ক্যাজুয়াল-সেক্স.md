---
title: মাতৃমৃত্যুর কারণ ও ক্যাজুয়াল সেক্স
date: '2025-08-29T17:45:08+00:00'
slug: 'মাতৃমৃত্যুর-কারণ-ও-ক্যাজুয়াল-সেক্স'
source: 'https://t.me/akwritings/254'
channel: akwritings
category: ফেমিনিজম
---

# মাতৃমৃত্যুর কারণ ও ক্যাজুয়াল সেক্স

**মাতৃমৃত্যুর কারণ ও ক্যাজুয়াল সেক্স**

'মাতৃমৃত্যুর প্রধান কারণসমূহ' - কথাটা শুনলে একজন সাধারণ মানুষের মাথায় কী কী আসবে? মেডিকেল সেক্টরের না হলেও সে হয়ত বলবে ডেলিভারির জটিলতা, গর্ভপাত ইত্যাদি। যারা মেডিকেল সেক্টরের সাথে জড়িত তারা হয়তো আরো স্পেসিফিক কিছু বলবেন। কিন্তু যে তথ্যটি দিতে যাচ্ছি সেটা স্বাভাবিকভাবেই কারো মাথায় আসার কথা না।

আমেরিকাতে মাতৃমৃত্যুর প্রধান কারণ -  হত্যা। আরো স্পষ্ট করে বললে তার পুরুষ পার্টনারের হাতে হত্যা। সেখানে একজন সাধারণ নারীর চেয়ে একজন প্রেগন্যান্ট নারীর খুন হওয়ার সম্ভাবনা ৬০% বেশী।

আমেরিকাতে মাতৃমৃত্যূর প্রধান কারণগুলোর প্রথমেই রয়েছে খুন - প্রায় ১২%। দ্বিতীয় অবস্থানে রয়েছে আরো একটি অস্বাভাবিক কারণ - সুইসাইড।

কিন্তু কেন এমন অস্বাভাবিক ঘটনা? চলুন কারণটা দেখি।

বিয়ে, এক পুরুষের সাথে সংসার ও তার সন্তানকে বড় করা, এগুলো আমেরিকা সেই ১৯৬০ সালে পিছনে ফেলে দিয়ে এসেছে। ফলে হুকআপ কালচার এবং ওয়ান নাইট স্টান্ডের মত অনেকগুলো শর্ট-টার্ম সেক্সুয়াল রিলেশনশীপ জন্ম নিয়েছে। বিয়ের সংখ্যা এখন রেকর্ড সর্বনিম্ন।

এটা ফেমিনিস্টদের মতে, লিবারেটিং। সো কল্ড 'প্যাট্রিয়ার্কির' ফ্রেমের মধ্যে নারীদের থাকতে হচ্ছে না। ফলে যেই সেক্স  হওয়ার কথা ছিলো সভ্যতা সামনে এগিয়ে নিয়ে যাওয়ার একমাত্র উপায়, তারা এটাকে বানিয়েছে 'ফান', 'এন্টারটেইনমেন্ট' এসবের মাধ্যম।

এই ফাঁকে একটা বেসিক আলাপ সেরে নিই। সেক্সের উদ্দেশ্য আসলে কী?

মুলত দুটিঃ

১। নতুন মানুষ পৃথিবীতে আনা। কারণ তা আসমান থেকে নাজিল হবে না।

২। বিপরীত পাশের মানুষটার সাথে ইমোশনাল কানেকশন তৈরি করা।

এর বাইরে অন্য কিছুকে সেক্সের উদ্দেশ্য বানালে সোসাইটিকে আনস্টাবল করে দেবে।

সত্তরের দশকে কন্ট্রাসেপ্টিভ আবিষ্কারের পর থেকেই মুলত এই দায়িত্বহীন সেক্সের ট্রেন্ড শুরু।

কিন্তু কন্ট্রাসেপ্টিভ  তো আর সব প্রেগন্যান্সি ঠেকাতে পারে না। একটা উল্লেখযোগ্য সংখ্যক নারী প্রেগন্যান্ট হয়েই যায়।

আর এটা একটা কমন ঘটনা, নিজে প্রেগন্যান্ট হয়েছে এটা বুঝতে পারার পর একটা বড় অংশের নারীর মাইন্ড চেঞ্জ হয়ে যায়। অর্থাৎ বাচ্চাটা সে রাখতে চায়। আর এখানেই সেই প্রবলেমের শুরু হয় যেটা লেখার শুরুতে বলেছি।

নারীর সাইকোলজি অনেক জটিল, বোঝা কঠিন। সেটা আবার প্রায় দুর্বোধ্য পর্যায়ে পৌছে যায় প্রেগন্যান্সির সময়ে।

কিছু উদাহরণ দিই। এক মহিলা সারা বাড়ি মাথায় করে তুলেছে। প্রায় দুই-তিন ঘন্টার মত ঝগড়া। ঝগড়ার টপিক হলো, ডাইনিং টেবিলে একটা বাটিতে মুড়ি ছিলো। তার কথা হলো, বাটিতে মুড়ি কেন থাকবে?

আরেকজন ভাইয়ের ওয়াইফের ঘটনা। প্রায় ৬ মাসের প্রেগন্যান্সি। একদিন রাতে ভাই-ভাবী শুয়েছেন। এখন বাইরে থেকে জানালা দিয়ে আলো আসছে। সেই আলো একটা আয়তকার শেইপে ছাদে পড়েছে। ভাবী বায়না ধরেছে, ওই জায়গাটুকু হালকা সবুজ কালারের রঙ করতে হবে। এবং সেটা এখনি।

এই মাঝরাতে এমন বিদঘুটে আবদার শুনে ভাই স্বাভাবিকভাবেই জানালেন, হবে না। ভাবী চিল্লাপাল্লা-কান্নাকাটি-লাফালাফি করে এমন অবস্থা করলো, ভাই মিসক্যারেজের আশংকায় এক ডিলারকে ঘুম থেকে তুলে রঙ এনে সেই রঙ করলেন।

যাইহোক এই হচ্ছে প্রেগন্যান্সি। এটা একটা অস্বাভাবিক অবস্থা। এই সময় নারীর থেকে স্বাভাবিক রোমান্স-সেবা-সেক্স কোনোটাই পাওয়া যাবে না। তা স্বত্বেও হাজব্যান্ড সন্তান ও সন্তানের মায়ের জন্য এই বাড়তি কষ্টগুলো করে। এটা বিয়ের চুক্তিও বটে।

এবার আসুন, সেই 'নারীর ক্ষমতায়নে'র ক্যাজুয়াল সেক্স, সে তো আসছেই ক্যাজুয়াল সেক্সের আশায়। তার কাছ থেকে হাজব্যন্ডের মতো কেয়ার কিভাবে পাওয়া সম্ভব। তার দিক থেকে দেখলে, সে আসছিলো সেক্সের আশায়, সেটা তো সে পাচ্ছেই না, উলটো এই মেয়ের রোজকার ফালতু প্যাচাল। আর এইধরনের দায়িত্ব এড়ানো অকর্মণ্য পুরুষগুলোই খুনী হয়ে উঠছে। (ব্লাকদের ভিতরে এইধরনের মার্ডারের হার বেশি)

এই লেখাটার জন্য যতগুলো প্রেগন্যান্ট হোমিসাইডের গল্প পড়েছি, সবগুলোতেই এই জিনিসটা কমন। উভয়েই সিরিয়াস কিছু চায়নি, কিন্তু প্রেগন্যান্ট হবার পর মাথা খারাপ-কথা কাটাকাটি, একপর্যায়ে খুন। এই ধরণের মার্ডারের ডাটায় দেখা যায়, প্রায় অর্ধেকের বেশী মার্ডারেই পিস্তল বা বন্দুকের ব্যবহার হয়েছে।

এখানে ফেমিনিস্টদের আরো একটা হিপোক্রেসি ধরা পড়ে। আপনি যদি বলেন, আপনি একজন নারীর দায়িত্ব নিতে চান, বলবে তুই দায়িত্ব নেওয়ার কে? আমি একজন এমপাওয়ার্ড নারী, নিজের খেয়াল রাখার ক্ষমতা আছে। ঠিক এই নারীই প্রেগ্ন্যান্ট হবার পর চাইল্ড সাপোর্ট চাইবে, অন্তত ৮৫%-৯০% নারী চায়। না দিলে মামলা। এটা রিয়েল লাইফ ডাটা।

তখন ফেমিনিজম উধাও হয়ে গেছে।

**\***\*\*

পুরো ব্যাপারটা নিয়ে স্টাডি করার পর ভাবছি বাংলাদেশের কথা।

বাংলাদেশে ক্যাজুয়াল সেক্স সমাজের কালচারের কোনো এক্সটেনশন হিসেবে ঢোকেনি, বরং একটা গুরুত্বপূর্ণ জিনিসকে রিপ্লেস করে ঢুকেছে। কী রিপ্লেস করেছে? দায়িত্ব।