---
title: প্রজেক্ট ২০২৫
date: '2024-07-11T15:02:38+00:00'
slug: 'প্রজেক্ট-২০২৫'
source: 'https://t.me/unfazedbd/1077/https://t.me/unfazedbd/1078/https://t.me/unfazedbd/1079'
channel: unfazedbd
category: বিদেশী পলিটিক্স
---

# প্রজেক্ট ২০২৫

আগামী নভেম্বরে মার্কিন নির্বাচনের আগে হঠাৎ করেই পুরো আমেরিকাতে হইচই ফেলে দিয়েছে 'প্রজেক্ট-২০২৫' নামের এক ইশতেহার। ফেমিনিস্ট কমিউনিটিগুলোতে রীতিমত যুদ্ধপ্রস্ততি চলছে।

এই বিষয়ক পোস্টের নিচে কমেন্ট আসছে এরকম, "এরপরেও একজন নারী কিভাবে রিপাব্লিকানদের ভোট দিতে পারে?,

" বাইডেনের জায়গায় একটা মরা কাকও যদি ট্রাম্পের বিরুদ্ধে দাঁড়ায়, আমি ওই কাককেই ভোট দেবো।"

খোদ বাইডেন টুইট করে বলেছে "প্রজেক্ট-২০২৫ লিখে গুগল করুন"।

বাইডেনের স্বাস্থ্য আর ডিবেটে লজ্জ্বাজনক পরাজয়ের পর প্রায় এক বছর আগে প্রকাশিত হওয়া এই প্রজেক্ট হঠাৎ করেই সামনে আনা হয়েছে, এবং নভেম্বর পর্যন্ত ডেমোক্রাটদের মূল আইডিওলজিকাল ক্যম্পেইন হতে যাচ্ছে এই প্রজেক্ট-২০২৫।

পরিস্থিতি নিয়ন্ত্রণের বাইরে যাওয়ায় ট্রাম্প একাধিকবার বলেছে এই প্রজেক্টের সাথে তার সম্পর্ক নেই, এবং এটা তার নির্বাচনি ইশতেহারও নয়। ডানপন্থিদের পক্ষ থেকে এর কাউন্টার হিসেবে ট্রাম্পের অফিসিয়াল ক্যম্পেইন 'এজেন্ডা-৪৭' এর প্রচারণা চালানো হচ্ছে

---

কিন্তু কথা হচ্ছে, মার্কিন রাজনীতি আর নির্বাচন নিয়ে আমরা কথা বলছি কেন?

এর মূল কারণ আসলে এই প্রজেক্ট-২০২৫ এর বিষয়বস্তু নিয়ে। এতে যা রয়েছে তা বাস্তবায়িত হলে আগামী দিনে ফেমিনিজম, লিবারেলিজম একদম মৌলিকভাবে ধাক্কা খেতে পারে - যার প্রভাব আমাদের দেশেও পড়বে।

**

প্রজেক্ট-২০২৫ কী?**

এটি হলো একটা গাইডবুক। আমেরিকাতে আগামী যেকোনো নির্বাচনে রিপাবলিকানরা ক্ষমতায় আসলে কী কী করবে তার একটা ইশতেহারের মত। তবে রিপাবলিকানরা অনুমান করছে তারা আগামী নভেম্বরের নির্বাচনে জিতে ২০২৫ সালে সরকার গঠন করবে। তাই এর নামে ২০২৫ যোগ করা হয়েছে।

প্রজেক্ট ২০২৫ একটি অনেক ডিটেইলে লেখা একটা গাইড। প্রায় ৯০টি রক্ষণশীল সংগঠনের ৪০০ জন বিশেষজ্ঞ ও গবেষক মিলে এটি তৈরী করেছে। মূল গাইডটি ৮০০ পাতারও বেশী এক বিশাল বই। তবে এর বাইরে প্রজেক্টের আওতায় রক্ষণশীল জনবল তৈরি, তাদের নিয়োগ এবং জানুয়ারিতে ক্ষমতায় আসার পরের ৬ মাসে কী কী করা হবে তার বিস্তারিত রয়েছে।

**কী আছে এই প্রজেক্ট-২০২৫ এ?**

অনেক অনেক বিষয়, প্রায় ৮০০ পেজ। নিচে লেখার সাথে প্রাসঙ্গিক কিছু পয়েন্ট তুলে ধরা হলোঃ

➣ শিক্ষাব্যবস্থায় টাইটেল-৯ বাতিল করা। এর আওতায় ছিলো শিক্ষাক্ষেত্রে লিংসমতা নিশ্চিত করা, যার সুযোগে প্রচুর মিথ্যা মামলা হয়েছে।

সবচেয়ে বড় পরিবর্তন থাকবে অ্যাবর্শনের বেলায়। যথাঃ

➣ অ্যাবর্শনকে 'স্বাস্থ্যসেবা নয়' ঘোষণা করে সারাদেশে প্রায় নিষিদ্ধ করা।

➣ Ro VS Wade মামলার রায়ের পর কিছু রিপাবলিকান রাজ্য অ্যাবর্শন নিষিদ্ধ করে। তখন কোনো নারী অন্য রাজ্যে গিয়ে তা করাতে চাইলে বাইডেন সরকার তাকে আর্থিক সহায়তা দিত। এটা বাদ দেওয়া হবে।

➣ সব ধরণের জন্মনিয়ন্ত্রক সার্জারি ও ঔষধের উৎপাদন বিক্রয় ও বিতরণ নিষিদ্ধ করা হবে।

➣ অ্যাবর্শন সংক্রান্ত এসব আইন লংঘন করলে নারী তো জেলে যাবেই সাথে তার পুরুষ সঙ্গীরও জেল হতে পারে।

**

অন্যান্যঃ**

➣ পরিবারের সংজ্ঞা হবে বাইবেল অনুযায়ী - মানে একজন নারী ও একজন পুরুষ মিলে। এতে ম্যরেজ ইকুয়ালিটি নিষিদ্ধ করা হবে। তার অর্থ, সমকামী বিয়ে নিষিদ্ধ।

➣ সন্তানের লিঙ্গ জন্মসুত্রে নির্ধারিত হবে। ফলে ট্রান্সজেন্ডার সার্জারি ও মেডিসিন নিষিদ্ধ এবং তাদের অধিকার সংক্রান্ত আইন বাতিল করা হবে। ট্রান্স ইস্যুকে 'মানসিক সমস্যা' হিসেবে ট্রিট করা হবে।

➣ ক্লাসরুমগুলোতে অভিভাবকদের প্রভাব বাড়ানো হবে এবং হোমস্কুলিংকে সহায়তা করা হবে।

➣ শিক্ষাব্যবস্থার সকল স্তরে জেন্ডার স্টাডিজ নিষিদ্ধ করা হবে।

➣ কোনো কারণ ছাড়াই ডিভোর্স দেওয়া অর্থাৎ নো-ফল্ট ডিভোর্স নিষিদ্ধ করা হবে।

এখানে কিছু বলে রাখা দরকার। আমেরিকার ৭০% ডিভোর্স দেয় নারীরা। এটি আবার পুরো উলটো অবিবাহিত কাপলদের ব্রেকআপের বেলায়। যেহেতু বিবাহিত কাপলের ডিভোর্সের পর নারী বেশী অর্থনৈতিক সুবিধা পায় - তাই এরকম।

এছাড়া, ঐতিহাসিকভাবে, নো-ফল্ট ডিভোর্স নিষিদ্ধ করা হলে, পুরুষ অপেক্ষাকৃত কমবয়েসী নারীর সাথেই ফ্যামিলি গড়তে চাইবে। স্ত্রীর বয়সের স্বল্পতা পরিবারের স্থায়ীত্বের সাথে সরাসরি সম্পর্কযুক্ত বলে বৈজ্ঞানিকভাবে প্রমাণিত।

তাই ইচ্ছেমত বিনা কারণে ডিভোর্স দিয়ে একদিনে ধনী হওয়ার সুযোগ বন্ধ হওয়া এবং অল্পবয়েসী নারীদের কাছে লাইমলাইট হারানোর শঙ্কাতেই ফেমিনিস্ট গোষ্ঠী এই ধারাটি নিয়ে ব্যপক হইচই করছে।

➣ পর্ন নিষিদ্ধ করা হবে। যদিও নির্দিষ্ট করে সংজ্ঞা দেওয়া হয়নি, কিন্তু এর আওতায় সমকামী কাপলদের প্রকাশ্য অন্তঃরঙ্গতা দেখানো নিষিদ্ধ হবে।

এছাড়াও স্কুলে বাইবেল পড়ানো, বড় টুর্নামেন্টগুলোর খেলার আগে বাইবেল থেকে পাঠ ইত্যাদি।

**কেন প্রজেক্ট-২০২৫?**

লিবারেল মানে ডেমোক্রাটরা পলিটিকালি কারেক্ট হতে গিয়ে দেশকে এক পাগলা-গারদে পরিণত করেছে, যেখানে কেউ নিজেকে বিড়াল দাবী করলে তাকে আইনগতভাবে সবাই তাকে বিড়ালের ট্রিটমেন্ট দিতে বাধ্য। এছাড়া চীনের উত্থানের কারণে বিশ্বমঞ্চে আমেরিকার প্রভাব দ্রুত কমছে। দশ বছর আগে আমেরিকার যেই নিরংকুশ ক্ষমতা ছিলো আজ তা নেই। ডলারের প্রভাব কমছে। এছাড়া রাশিয়াকে স্যাংশন দিয়ে ভিখারি বানিয়ে দেওয়ার ঘোষণা দিয়ে নিজেরা হাসির পাত্র হয়েছে। মিডল ইস্টের মত দেশগুলোতে এত জটিলতা চললেও একটা নতুন যুদ্ধে জড়ানোর আর্থিক সক্ষমতা নেই।

এসবের মূল কারণ আমেরিকা নিজেদের দেশেই চরম বিভক্ত। গৃহযুদ্ধ হয়ত সামরিকভাবে চলছে না, কিন্তু যা চলছে তা কমও নয়। প্রজেক্ট-২০২৫ এর প্রশাসনিক ইশতেহারে দেখা যায়, ক্ষমতায় গেলে প্রায় সবগুলো নির্বাহি পদে তারা রক্ষনশীলদের বসাবে। প্রেসিডেন্টের হাতে অধিকাংশ ক্ষমতা চলে আসবে, যা সে আমেরিকাকে একেবারে গোড়া থেকে সংস্কারের কাজে লাগাবে।

**ফেমিনিজম ঠেকানো যাবে?**

প্রজেক্ট-২০২৫ নিয়ে ফেমিনিস্টপাড়ায় আতঙ্ক ছড়িয়েছে, বলছে এটা প্রস্তর যুগের আইন ইত্যাদি।

অনেকগুলো ধারা এখানে দারুণ হলেও মৌলিক নারীবাদে পরিবর্তন হওয়া কঠিন।

---

এর অনেকগুলো কারণ আছে। প্রথমতঃ পশ্চিমে প্রত্যক্ষ ডাইভার্সিটি কোটা ও ও পরোক্ষ প্রেটি প্রিভিলিজের কারণে নানান নির্বাহি পদে নারীদের তারা নিজেরাই বসিয়েছে। যারা পরে আবার নারী হায়ার করেছে। ফলে শ্রমবাজার ও নির্বাহি পদগুলো থেকে নারী হঠাতে খোদ রক্ষণশীলরাও ইচ্ছুক না।

যদিও কিছু বিচ্ছিন্ন ব্যাপার সামনে এসেছে। গত মার্চে ট্রাম্প মনোনীত উত্তর ক্যারোলাইনার গভর্ণর মার্ক রবিনসন বলেন, "আমরা সেই যুগে যেতে চাই যেখানে নারী ভোট দিতে পারত না"।

মার্কিন ডানপন্থি একটা গ্রুপের ক্যাম্পেইনই আছে এরকম, "নারীদের ভোট দেওয়া উচিত নয়, কারণ তারা স্টুপিড"

গত জানুয়ারীতে ফ্লোরিডার সিনেটর ম্যাট গায়েটজ বলেন, "রিপাবলিকানদের নারী ভোটের দরকার নেই।"

তবে এতকিছুর পরেও ট্রাম্পের জনপ্রিয়তা কিন্তু নারীদের কাছে কম নয়। ২০২০ সালের নির্বাচনে পুরুষের চেয়ে নারীরাই তাকে বেশী ভোট দিয়েছিলো (৫৫%)।

দ্বিতীয়তঃ পশ্চিমে যারাই নারীবাদের বিনাশ চায়, এর লিমিট কতদূর পর্যন্ত হবে তা তাদের কারো কাছে স্পষ্ট নয়।

উদাহরণ দিই।

মুসলিম হিসেবে আমরা জানি, যখন নারীবাদের বিলুপ্তি ঘটবে তখন তার চিত্রটি কেমন হবে - নির্বাহী পদে কোনো নারী থাকবে না, নারী ও পুরুষের ভুমিকা আলাদা করে দেওয়া হবে, পাবলিক স্পেসে নারী থাকবে না, নারীর উপর পুরুষের প্রাকৃতিক কর্তৃত্ব ফেরত আনা হবে।

এগুলোই এখন পর্যন্ত নারীবাদ পুরোপুরি ঠেকানোর একমাত্র কার্যকরি উপায়। কিন্তু একটা পশ্চিমা নারীবাদ-বিরোধী ছেলের কাছে এর অধিকাংশই এক্সট্রিম।

ধরুন বলা হলো, পারিবারিক পার্টিতে নারী পুরুষের আলাদা প্লেস থাকবে এবং তাদের দেখা হবে না। তাদের কাছে এর রিঅ্যাকশন হবে - এটা পাহাড়ী অশিক্ষিত থার্ড ওয়ার্ল্ডদের কাজ।

কিন্তু পরিসংখ্যান বলছে, আমেরিকার ৪৮% নারী যারা পরকীয়া করেছে তা কোনো পরিবারের পরিচিত বা বন্ধুর সাথেই। অধিকাংশ ক্ষেত্রে স্বামী বা বয়ফ্রেন্ডই ওই পরকীয়া প্রেমিককে সেই নারীর কাছে ইন্ট্রোডিউস করে দিয়েছিলো।

ইসলামী আইন অনুযায়ী তো তাদের দেখা হওয়াটাই নিষিদ্ধ ছিলো। পরকীয়ার সম্ভাবনাও সেক্ষেত্রে প্রায় জিরো থাকত।

কিন্তু এটা ওদের কাছে এক্সট্রিম। আমরা বলি, সহশিক্ষা নিষিদ্ধ করতে হবে। তারা মানে না, অই লাইফ 'ফান' না। কিন্তু প্রতিবছর হাজার হাজার ছেলে সো-কল্ড নন-কন্সেন্সুয়াল সেক্সের মামলায় জেলে যায়।

তাই প্রজেক্ট-২০২৫, মোটাদাগে দর্শনীয় কিছু পরিবর্তন আনলেও মৌলিক তেমন কিছু চেঞ্জ হবে না, যদি ট্রাম্প ন্যাটো থেকে বেরোনোর মত করে জাতিসঙ্ঘের নারীবিষয়ক সংস্থা থেকেও বেরিয়ে যায়।

পড়ার জন্য ধন্যবাদ।