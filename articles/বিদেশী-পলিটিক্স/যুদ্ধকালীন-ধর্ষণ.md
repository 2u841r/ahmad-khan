---
title: যুদ্ধকালীন ধর্ষণ
date: '2024-03-24T18:13:29+00:00'
slug: 'যুদ্ধকালীন-ধর্ষণ'
source: 'https://t.me/unfazedbd/895'
channel: unfazedbd
category: বিদেশী পলিটিক্স
---

# যুদ্ধকালীন ধর্ষণ

রেইপ যে কী জিনিস, যাদের ফ্যামিলিতে ঘটে তারা ছাড়া দুনিয়ার আর কেউ বুঝতে পারবে না। আপনাদের কারো অভিজ্ঞতা আছে কিনা জানি না, কিন্তু একজন ধর্ষিতার বাবার সাথে মেশার সুযোগ হয়েছে আমার। ওই যে লোকের চাপা চাহনি, হালকা মুখভঙ্গি, বডি ল্যাংগুয়েজ আর ফেইক সান্তনা, একদম করাতের মত কাটতে থাকে।

আমি বাইরের কোনো সমাজের কথা বলছি না, একদম ধার্মিক মুসলিম সমাজের কথা বলছি। যে ফ্যামিলিতে রেইপ হয়, আত্মীয়স্বজন বাড়িতে আসতে চায় না। বাড়ী আসলে মেয়েটার ঘরে বাচ্চাদের যেতে দেয় না। তার চেয়েও খারাপ, অনেকে হনহন করে ঢুকে সান্তনা দেবার ভান করে। এই যে তার কারণে ফ্যামিলির লোক কষ্ট পাচ্ছে, এটা ভেবে মেয়েটা আরো দশগুণ কষ্ট পায়।

যুদ্ধকালীন ধর্ষণ আরো মারাত্মক। কারণ যুদ্ধে কে যুবতী, কে সন্তানের মা দেখা হয় না।

যুদ্ধকালীন ধর্ষণের সবচেয়ে খারাপ দিক হলো, ধর্ষিতাদের পোস্টার হিসেবে ব্যবহার করে কিছু পলিটিকাল গেইনের চেষ্টা করা হয় (আজকের মত)। চিন্তা করুন, সারাদুনিয়াজুড়ে তার নাম পরিচিত পেলো ধর্ষিতা হিসেবে। তাদেরকে ইন্টারভিউয়ের চেষ্টা করা হয়, গুজরাট দাঙ্গার বিল্কিস বানুর মত সামনে আনা হয়।

এসবের চেয়ে যদি মেয়েটার হাত পা-ও কেটে নেওয়া হত, অন্ততঃ তাকে আহত ধরা হত, এসব হত না।

শারীরিক টর্চারের কথা যখন আসলো, যুদ্ধক্ষেত্রে সাধারণত শত্রুসেনারা রেইপ করে। ফলে তারা যে মারাত্মক ঘৃণা নিয়ে ঝাপিয়ে পড়বে তা ভাবনার অতীত।

আজকে যা ঘটেছে, ধর্ষন চলাকালীন এত পরিমাণ টর্চার করেছে যে ওই অবস্থাতেই মারা গেছে।

অবশ্য বেঁচে ফিরলেই বা কী। মুসলিম সমাজও তো সেইভাবে মেনে নেয় না। কাশ্মীরে আশির দশকে ইন্ডিয়ান সেনারা যেখানে রেইপ করে এলো, একটা লম্বা সময় পর্যন্ত ওই গ্রামের মেয়েদের বিয়ে হত না। চিন্তা করুন, যারা বিয়ে করবে তারাও কিন্তু কম নির্যাতিত না। তাও শত্রুসেনার হাতে পড়া মেয়ে যেন কেমন অচ্ছুৎ।

অনেক অবিবাহিত ছেলের ধারণা,এরকম ধর্ষিতা বিয়ে করে নতুন লাইফ দেবে। সে হবে আরেক আজাবের নাম। যদি অতিরিক্ত কেয়ার করে মেয়ে ভাববে দয়া দেখাচ্ছে। অবহেলা করলে ভাববে তার শরীর হয়ত অপবিত্র হয়ে গেছে। কোনোদিন ঝগড়ার সময় ছেলেটা খোটা দিয়ে বসবে, এর আগেই মেয়েটার মরা ভালো ছিল।

আসুন, দোয়া করি আজকের ভিক্টিমদের জন্য। আল্লাহ যেন তাদের কোনোভাবে মানসিক শান্তি দেন। প্রতিশোধ মুসলিমেরা তো অবশ্যই নেবে। তাতে ভিক্টিমদের খুব অল্পই আসে যায়। ওই ক্ষত মৃত্যুর আগে আর যাবে না যে!

\_\_\_\_\_\_

আহমাদ খান