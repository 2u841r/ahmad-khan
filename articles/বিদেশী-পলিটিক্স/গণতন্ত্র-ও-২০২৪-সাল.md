---
title: গণতন্ত্র ও ২০২৪ সাল
date: "2024-02-07T15:23:04+00:00"
slug: "গণতন্ত্র-ও-২০২৪-সাল"
source: "https://t.me/akwritings/28"
channel: akwritings
category: বিদেশী পলিটিক্স
---

# গণতন্ত্র ও ২০২৪ সাল

এই বছর বিশ্বের ৫০টি দেশে ভোট হবে, যাতে প্রায় ৪০০ কোটির মত মানুষ ভোট দেবে, যা বিশ্বের মোট জনসংখ্যার অর্ধেক। এই বছরই ভোট হবে আমেরিকা, রাশিয়া, তাইওয়ান, ইন্ডিয়াতে, ইভেন বাংলাদেশেও হয়ে গেল। সুতরাং, লিংকনের সময় থেকে গণতন্ত্রের ১৫৯ বছরের ইতিহাসে ২০২৪ সালের মত এত গুরুত্বপূর্ণ বছর কখনোই ছিল না। একই সাথে এটাই হতে যাচ্ছে গণতন্ত্রের পতনের শুরুর বছর (অর্থাৎ, ২০২৪ সালে এসে ডেমোক্রেসি পিক করেছে, এর পর থেকে প্রতি বছর ডিক্লাইন করবে)।

সোভিয়েত ইউনিয়নের পতনের পর আমেরিকা গণতন্ত্রকে দুনিয়ার একমাত্র ভরসা হিসেবে প্রতিষ্ঠিত করতে পেরেছে। এই গণতন্ত্র যেখানে নেই তারা আধুনিক দুনিয়ার সাথে যায় না, এরকম মেন্টালিটি তথাকথিত 'শিক্ষিত' সমাজের কাছে প্রতিষ্ঠিত করেছে। যারা গণতন্ত্র মানে না তারা অচ্ছ্যুত (আউটকাস্ট), তাদের সাথে যা ইচ্ছে করাই যায়, দুনিয়া কেয়ার করবে না।

আমেরিকা প্রায় ৩ কোটির বেশি মানুষ খুন করেছে এই ডেমোক্রেসি প্রতিষ্টায়।

আফগানিস্তানে তালেবানের বিরুদ্ধে আমেরিকার সবচেয়ে বড় পোস্টার ছিল, তালেবান সেই গোষ্ঠী, যারা একটা গনতান্ত্রিকভাবে নির্বাচিত সরকারকে মানে না। দুনিয়াও সায় দিল, যারা গনতান্ত্রিকভাবে নির্বাচিত সরকার যারা মানে না, তারা আবার আধুনিক মানুষ নাকি, তারা অশুভ শক্তি।

গনতন্ত্রের পয়দাঘর আমেরিকা তাই এই অশুভ শক্তির বিরুদ্ধে যা ইচ্ছে করবে, আর বাকি দুনিয়া মাথা নেড়ে বলবে, ঠিকই তো আছে। যেখানেই গনতান্ত্রিকভাবে নির্বাচিত সরকার হঠানোর চেষ্ঠা করবে, সেখানেই আমেরিকার নাক গলানো উচিত।

আচ্ছা, আপনি কি জানেন, হামাস গাজার নির্বাচিত রাজনৈতিক দল? সুতরাং গনতান্ত্রিকভাবে সেখানকার ক্ষমতার বৈধ অধিকারী কিন্তু তারাই। তাই ইসরাইল যা করছে তা হলো, একটা গনতান্ত্রিকভাবে নির্বাচিত সরকার হঠানোর চেষ্টা করছে। সুতরাং আমেরিকার উচিত ইসরাইলের বিরুদ্ধে আগেরগুলোর মত অমানবিক অ্যাকশনে যাওয়া, তাই না?

কিন্তু আমেরিকা তো তা করছে না। তারা উলটো গনতান্ত্রিকভাবে নির্বাচিত সরকার হামাসের বিরুদ্ধে ইসরাইলকে নিজেদের কিডনী পর্যন্ত খুলে দিচ্ছে। ব্যাপারটা কেমন হয়ে গেলো না?

না। যারা এখনো গণতন্ত্রে ভরসা রাখেন, তাদের হতাশ করতে হচ্ছে বলে দুঃখিত। মধ্যপ্রাচ্যে সৌদি আমেরিকার সবচেয়ে বড় অর্থনৈতিক অংশীদার, সবচেয়ে বড় সামরিক অংশীদার কাতার। দুটো দেশের একটাতেও গণতন্ত্র নেই, কিন্তু আমেরিকা তো বোমা ফেলছে না। কারণ ওই যে, অংশীদার।

যারা অংশীদার হবে না গণতন্ত্র বরং তাদের জন্য। তারা আউটকাস্ট। দরকার পড়লে আমেরিকা গনতান্ত্রিকভাবে নির্বাচিত সরকারদেরও হটিয়ে দেবে। সিআইএ কোল্ড ওয়ারের পর থেকে এখন পর্যন্ত ৭২ দেশের গণতান্ত্রিক সরকার হঠিয়েছে। এর মধ্যে লাতিন আমেরিকার ৮০% জনগণের ভোট পাওয়া প্রেসিডেন্টও আছে।

এই বছর কেন গণতন্ত্রের পতনের শুরু? কারণ আমেরিকা। ২০২০ সালে ক্যামব্রিজ বিশ্ববিদ্যালয়ের অধীনে Centre for the Future of Democracy নামে এক প্রতিষ্টান পুরো দুনিয়ার যুবকদের নিয়ে ইতিহাসের অন্যতম বড় এক জরিপ করা হয়। যাতে ১৬০ দেশের তরুণদের ৫৫% বলেছে, তারা গণতন্ত্রে বিশ্বাস করে না। গনতন্ত্রের পয়দাঘর আমেরিকার টিনেজদের অন্ততঃ ৬২% গণতন্ত্রে বিশ্বাস হারাচ্ছে। তার উপর দেশটা আদর্শিকভাবে হাজার ভাগে বিভক্ত হচ্ছে। আর দুই-তিন জেনারেশন যেতে যেতে ডেমোক্রেসি উধাও- এটা তাদের দেশের গবেষকদেরই মতামত।

\_\_\_\_\_\_

আহমাদ খান
