---
title: '৫ই নভেম্বরের নির্বাচন, আমেরিকার ধ্বংসের শুরু'
date: '2024-11-03T15:52:43+00:00'
slug: '172'
source: 'https://t.me/akwritings/172'
channel: akwritings
category: বিদেশী পলিটিক্স
---
**৫ই নভেম্বরের নির্বাচন, আমেরিকার ধ্বংসের শুরু?**

লাস্ট ৪ বছরে সবসময় চেয়েছি ট্রাম্প যেন চব্বিশের নির্বাচনে না জেতে। কারণ ট্রাম্প কাজের লোক। তার স্লোগান 'মেইক আমেরিকা গ্রেইট এগেইন' - আসলেই আমেরিকাকে গ্রেট বানানোর কথা বলে।

ট্রাম্পের শাসনামলে আমেরিকা নতুন অধ্যায় দেখেছিলো। লাস্ট ২৫-৩০ বছরের প্রথম প্রেসিডেন্ট হিসেবে তার সময়ে আমেরিকা কোনো নতুন যুদ্ধ শুরু করেনি। জালানির দাম কমে গিয়েছিলো, ফলে ইনফ্লাশন সহনীয় পর্যায়ে ছিলো।

ট্রাম্প পাগলামি করলেও কাজের লোক ছিলো। এজন্যই ভয় ছিলো, এই লোক যদি ক্ষমতায় আসে, আমেরিকা আবার উন্নতি করবে। যেটা বাকি দুনিয়ার জন্য ভালো নয়। কিন্তু এই বছরের শুরুতে একজনের একটা বিশ্লেষণ দেখে আমার মতামত পুরোপুরি উলটে যায়। এখন আমি মনেপ্রাণে চাই যেন ট্রাম্প জেতে। কেন, সেটা নিচে বলছি।

প্রথমেই স্পষ্ট করে নিই, ভোট আমেরিকার, আমি কেন কথা বলছি? আর আমি কি চাই?

আমি সর্বশক্তি দিয়ে আমেরিকার ধ্বংস চাই। এই ডেভিলের ধ্বংস হওয়া জরুরী।

এর উপরে ভিত্তি করেই নির্বাচন নিয়ে কথা বলা যাক।

২০২৪ সালের নির্বাচনের পুরোটা জুড়েই রয়েছে ট্রাম্প। অর্থাৎ ভোটের ফলাফলের পরের পরিস্থিতি নির্ধারণ হবে কিন্তু কমালা হ্যারিসের উপর নয়।

এই নির্বাচনের দুটো সিনারিও আসতে পারে। এবং দুটোই আমেরিকার ধ্বংসকে একেকভাবে তরান্বিত করতে পারে।

**প্রথম ফলাফলঃ ট্রাম্প হেরে গেছে।**

এর ফলাফল হবে রায়ট। এর আগের টার্মে বাইডেনের কাছে হেরে ট্রাম্প যেটা করেছিলো, মারাত্মক ভায়োলেন্স উসকে দিয়েছিলো।

এবার রেগুলার রক্ষণশীল ভোটাররা তো বটেই, কট্টরপন্থি সংগঠনগুলো অনেক লম্বা সময় ধরে প্রিপারেশন নিচ্ছে। তারা এই নির্বাচনে জিততেই চায়-ই চায়।

ট্রাম্প হেরে গেলে সবার আগে যেটা বলবে, এই নির্বাচনে কারচুপি হয়েছে। এবং সেই ন্যারেটিভ প্রতিষ্ঠা করার মত এভিডেন্স ভোটের কয়েকদিন বাকি থাকতেই সোশ্যাল মিডিয়াতে এসে গেছে। যেমন, ভোটিং মেশিনে ট্রাম্পকে ভোট দিতে গেলে নিচ্ছে না, বা ট্রাম্পে টিক দিলেও ভোট হ্যারিসে পড়ে যাচ্ছে।

এইধরণের প্রমাণ সামনে, বিশেষ করে ভোটের দিন আরো আসবে। ট্রাম্প জিতলে এগুলো নিয়ে তেমন আলোচনা হবে না, কিন্তু হারলে ব্যপক হইহুল্লোড় লাগিয়ে দেবে।

তবে অন্যতম লক্ষণীয় বিষয় হলো, কীভাবে ইয়াং জেনারেশনের ছেলেরা নিজেরাই উদ্যোগ নিয়ে ট্রাম্পের পক্ষে কাজ করছে। মাত্র দুইদিন আগে ওরিগনে একজন ব্যালটভর্তি গাড়ী জালিয়ে দিয়েছে। নিউ ইয়র্কে একজন চাপাতি নিয়ে ভোটারদের ভয় দেখিয়েছে। আরেক জায়গায় দেখলাম ভোটারদের বাধা দিচ্ছে। মানে পুরো আওয়ামী লীগের মত ব্যপারস্যাপার। ওরিগন এবং নিউ-ইয়র্ক দুটোই কিন্তু ডেমোক্রাট স্টেট।

আপনাদের মনে আছে কিনা, ২০২০ সালে ব্লাক লাইভস ম্যাটার বিক্ষোভের সময় কাইল রিটেনহাউস নামের ১৭ বছর বয়সী এক ছেলে গুলি করে দুই বিক্ষোভকারীকে মেরে ফেলেছিলো। ট্রাম্প উলটো এই ছেলের প্রশংসা করেছিলো।

ট্রাম্পের যে কাল্টের মত ফ্যানবেজ, তাতে তারা মোটেও সহজে হার মানবে না। লাস্ট চার বছর ধরে এদের অনেকগুলো আন্ডারগ্রাউন্ড কমিউনিটিতে ছিলাম। এখানে হাজার হাজার ইন্ডিপিন্ডেন্ট গ্রুপ কাজ করছে সরাসরি অস্ত্র নিয়ে।

হয়ত জানুয়ারি সিক্সের মত ক্যাপিটলে কিছু হবে না, কিন্তু পুরো আমেরিকা জ্বলবে এটা নিশ্চিত।

ট্রাম্প না আসলে আমেরিকার ঋণ বাড়তে থাকবে। ডলারের প্রভাব কমবে। নতুন যুদ্ধের ব্যায় মেটাতে গিয়ে আমেরিকার অলরেডি বাড়াবাড়ি রকমের ইনফ্লাশন আরো বাড়বে। জাতিগত বিদ্বেষ বাড়তে বাড়তে আমেরিকা সিভিল ওয়ারের জন্য এক টাইম বোম্বে পরিণত হবে, যা কেবল ফাটার অপেক্ষা।

ডেমোক্রাটরা আসলেও আমেরিকার পতন হবে, তবে একটু দেরীতে।

**

দ্বিতীয় ফলাফলঃ ট্রাম্প জিতে গেছে।**

ট্রাম্প বহুবার স্পষ্ট করেছে, ক্ষমতায় গেলে সে একচ্ছত্র কন্ট্রোল চায় একদম ডে ওয়ান থেকে।

তার সাথে যোগ হয়েছে প্রজেক্ট ২০২৫, যেখানে একদম ধরে ধরে বলা আছে নেক্সট রিপাবলিকান প্রেসিডেন্ট ক্ষমতায় বসার ১৮০ দিনে কী কী ঘটবে। এই প্রজেক্ট নিয়ে আমার ছোট একটি লেখা আছে, [পড়তে পারেন](https://t.me/unfazedbd/1077)।

ট্রাম্প ক্ষমতায় আসলে আমেরিকার অর্থনীতি ধ্বংস তরান্বিত হবে।

\> সে বলেছে, তার অফিসে বসার প্রথম দিন ইতিহাসের সবচেয়ে বড় ডিপোর্টেশন চালু করবে। মানে অবৈধ অভিবাসীদের বহিস্কার করবে। আমেরিকার জনসংখ্যার ১২ মিলিয়ন মানুষ অবৈধ। এই কাজ তৃনমূল অর্থনীতিকে খোড়া করে দেবে। অবৈধ অভিবাসীদের কার্বনেই আমেরিকার বহু সেক্টরে সস্তা শ্রম পাওয়া যায়।

আর ট্রাম্প এটা করবেই। তার একদম পোস্টার ইশতেহার।

\> প্রজেক্ট ২০২৫ বানানো হেরিটেজ ফাউন্ডেশনের সবচেয়ে বড় কাজ ছিল আগামী সরকারের সকল পর্যায়ে রক্ষণশীলদের বসানো। ট্রাম্প ক্ষমতায় গেলে প্রায় ২ লাখ সরকারী কর্মকর্তা চাকরি হারাবে। যেখানে ডানপন্থী লোকদের বসানো হবে।

আশ্চর্য্য ব্যপার হলো, কারা হবে নতুন সেই ২ লাখ কর্মকর্তা, সেটা কিন্তু অলরেডি ঠিক হয়ে গেছে। হেরিটেজ ফাউন্ডেশন বিগত অনেকগুলো বছর ধরে এই লোকগুলোকে তৈরি করেছে। ইভেন এখনো তাদের সাইটে সিভি জমা দেওয়া যায়।
