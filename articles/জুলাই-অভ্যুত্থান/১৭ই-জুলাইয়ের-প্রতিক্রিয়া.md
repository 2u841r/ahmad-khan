---
title: ১৭ই জুলাইয়ের প্রতিক্রিয়া
date: '2024-07-16T14:45:19+00:00'
slug: '54'
source: 'https://t.me/akwritings/54'
channel: akwritings
category: জুলাই অভ্যুত্থান
---
সেই বহু বছর আগে যখন বিশ্ববিদ্যালয়ের উদ্দেশ্যে বাড়ি ছেড়েছিলাম, আমার ছায়াসঙ্গী ভাইপোটা অসুস্থ হয়ে গিয়েছিলো। আমার ফাঁকা রুমটায় গিয়ে বসে থাকতো। দুই সপ্তাহ পর পর বাসায় যাওয়া লাগতো। ফোন করে বলা হতো, ওকে আর কেউ তো সামলাতে পারে না!

আমি বাড়ীর বাইরে, আম্মা তবু আমার রেখে আসা কাপড়গুলো ধুয়ে রাখতেন। নিষেধ করে লাভ হতো না। বলতেন, বাড়ী এসে পরিস।

ঘরের ছেলেটা যখন দূর থেকে বাসায় ফেরে সেদিন বাড়ীটায় ছোটোখাটো ঈদ।

ভাবা যায় না, আজ তাদের পরিবারগুলোতে কী চলছে। ছেলে আর ফিরবে না!

ওদের ফোন নম্বরটা যাদের ফোনে ছিলো, তার দিকে তাকানো ছাড়া আর কিছু করার নেই। এই ফোনম্বরটার কী হবে এখন?

\- শুধু কোটার দাবীতে নামায় এত এক্সট্রিম রিঅ্যাকশন দেখালো, ভাবা কঠিন। ব্যাপারটা সম্ভবতঃ আদর্শিক।

ভেবে দেখুন, 'চেতনা'র নামে যে পৌত্তলিকতা আর অশ্লীলতা প্রমোট করা হয়, চারুকলার বুড়োরা মরার পর তার ভবিষ্যৎ কী? আর ত্রিশ বছর পর এসবের কী হবে? আমাদের জেনারেশন এই চেতনাকে আমাদের সন্তানদের কাছে কোন রূপে পরিচয় করাবো আসলে?

হয় ইগনোর করবো, নইলে ভিলেন রুপেই।

একজন আদর্শিক রাজনীতি করা ব্যক্তির কাছে মৃত্যুর চেয়েও ভয়ংকর তার আদর্শের মৃত্যু। সে মরার পর তার আইডিওলজি ধারণ করার কেউ থাকবে না, এর চেয়ে কষ্টের কিছু নেই। আনিসুলরা প্যানিক করছে এই কারণেই।

ধার্মিক মুসলমান = রাজাকার = তাদের এই ভুমিতে অধিকার নেই - এটা কিন্তু তারা কম পরিশ্রম করে প্রতিষ্ঠিত করেনি। এই বুড়ো বয়সে এতদিনের পরিশ্রম এভাবে নষ্ট হতে দেবে ওরা? পিস্তল ঠেকিয়ে হলেও শেষ চেষ্টা করতে চাইবে।

\-- সাব-হিউম্যান হোচিমিন (আমি তাকে এটাই বিবেচনা করি) বলে বসল, কোটা না মানলে সে রাজাকার। জীবনে এতবড় পলিটিকাল সুইসাইড কমই দেখেছি। আপনিই বলুন, এলজিবিটির যে শয়তানি তা একজন কৃষকের মেনে নেওয়ার সম্ভাবনা বেশী নাকি একজন ভার্সিটিছাত্রের?

মালটা তার দিকের কম্পাসের লোকগুলোকেই এতবড় আঘাত করলো!

— 'বিচার চাই' কার কাছে? এবং কী পদ্ধ্বত্বিতে? বাংলাদেশে কজন পুলিশ মৃত্যুদন্ড পেয়েছে?

বৃটিশদের বানানো ভুতের মন্তর, যাকে আমরা আইন নামে চিনি, এতে যদি এক সপ্তাহেও এর রায় হয়, কার্যকর হতে লাগবে অন্ততঃ দশ বছর! এতদিন ভিক্টিমের উপর যে জুলুম চলবে তাতে সব তেতো হয়ে যাবে।

— খেয়াল করে দেখুন, দেশে কত ইস্যু গেলো, আমরা (পেজ, চ্যানেল, পার্সোনালি) ইগনোর করার চেষ্টা করেছি। এবার পারিনি। সামনের দিনগুলোতেও আপনিও যতই গোবেচারা হয়ে থাকতে চান, সব গায়ের উপর এসে পড়বে। আপনাকে রিঅ্যাক্ট করতে বাধ্য করবে।

এই জেনারেশনের কত পাপ, কত সীমাবদ্ধতা, তবু এদের জন্য এত মায়া লাগে!

মালিক যেন নিহতদের মাফ করে দেন। ফ্যামিলিকে মানসিক স্থিরতা দেন।

\_\_\_\_\_\_\_\_\_

আহমাদ খান
