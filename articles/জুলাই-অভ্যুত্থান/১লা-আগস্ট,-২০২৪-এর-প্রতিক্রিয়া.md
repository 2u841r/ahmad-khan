---
title: '১লা আগস্ট, ২০২৪ এর প্রতিক্রিয়া'
date: '2024-08-01T14:08:31+00:00'
slug: '66'
source: 'https://t.me/akwritings/66'
channel: akwritings
category: জুলাই অভ্যুত্থান
---
আজকের দিনটা আন্দোলনের জন্য ছোটখাটো টার্নিং পয়েন্ট ছিলো। কারা মাঠে নেমেছে খেয়াল করেছেন?

সেই একাত্তর যেন রিপিট হতে চায়। সাধারণ মানুষ রক্ত দিলো, কিন্তু ক্ষমতা পেলো সেক্যুলাররা।

আজকেও তাদের একটা গুরুত্বপূর্ণ গ্রুপ মাঠে নেমেছে। মনে রাখতে হবে, এরা কিন্তু ডে ওয়ান থেকে ছিলো না। ধান্দায় ছিলো, ইভেন শুরুতে ছাত্রদের এরাই রাজাকার বলে অচ্ছ্যুৎ করেছে। যেই ন্যারেটিভ ছাত্রদের পক্ষে ঘুরে এলো অমনি মাঠে নেমে গেলো। সাথে সব মিডিয়ার লেন্স তাদের উপর।

২০১৩ সালে এই সেক্যুলার গোষ্ঠি যা ১০০ বছরে ভাবতে পারতো না, তাদের আদর্শিক শত্রুকে কচুকাটা করেছিলো আওয়ামী লীগ। বিনিময়ে এই গ্রুপটা আওয়ামীলীগকে 'নো কোশ্চেন সমর্থন' দিয়ে গেছে।

আজকে আওয়ামীলীগ যখন তাদের তিল তিল করে গড়া অস্ত্র 'মুক্তিযুদ্ধে চেতনার' গোড়ায় জল ঢেলে দিলো অমনি তাদের প্রাসঙ্গিকতা বাঁচাতে মাঠে নেমে এলো। কারণ ওরা দেখেছে, আওয়ামীলীগের অপকর্মের ফল তাদেরকেই ভোগ করতে হবে, আগামী ৫ জেনারেশনকেও ওরা 'মুক্তিযুদ্ধের চেতনার' নামে ইসলামবিদ্বেষ গেলাতে পারবে?

আওয়ামীলীগ তাই তাদের অনেক পুরোনো একটা দাবী মেনে নিয়ে ওই গ্রুপটার সমর্থন টানার চেষ্টা করলো (জামায়াত-শিবির নিষিদ্ধ)। আগামী কয়েকদিনে বোঝা যাবে এই 'তোহফা' কতটা কাজে দিয়েছে।

আশ্চর্য্য লাগে, মাঠে অধিকাংশই মুসলিম, কিন্তু শরীয়াহর দাবী একেবারেই অনুপস্থিত!

ভাই তোমাদের যে 'বিচারের' দাবী, তা এই ব্রিটিশ আইনে তো সম্ভব নয়। শহীদ আবু সাঈদের খুনের দায়ে গ্রেফতার ছেলেটার কী হয়েছে দেখলেন না? একটা পিপড়াও জানে সে নির্দোষ, অথচ তাকে দেওয়া হলো 'জামিন', স্থায়ী মুক্তি নয়। তার জন্য আরো কয়েকটা নাকি শুনানি লাগবে। এটা জুলুম নয়?

ব্রিটিশ আইনে আপনার ভাইয়ের খুনীর কালকে ফাঁসির রায় হলেও তা দশ বছরের আগে কার্যকর হবে না। এতদিন আপনাকে কোর্টে দৌড়াতেই হবে। তারউপরে পুলিশকে ইমিউনিটি দেওয়া থাকে।

রাজন হত্যার কথা মনে আছে?

শরীয়া হলে, আসামী আছে, অপরাধ প্রমাণিত, ব্যস সাথে সাথে শাস্তি কার্যকর। এরপর এক মিনিট দেরীও ভিক্টিমের উপর জুলুম।

আফগানের দিকে দেখুন। শরীয়াহর এই দ্রুত বিচারের ফল এমন হয়েছিলো, বহু মার্কিন আর কারজাই নিয়ন্ত্রিত এলাকা থেকে মানুষ গাড়ীভাড়া করে তালেবানের এলাকায় যেতো বিচারের জন্য। বলা হয়, যুদ্ধ জয়ের মতই মোল্লাদের এই বিচারব্যবস্থা তাদের বিপুল জনসমর্থন এনে দিয়েছিলো।

মাঠে নামলো মুসলমানের ছেলে, মরলো মুসলমানের ছেলে - ক্ষমতায় বসবে সুলতানা কামাল?
