---
title: তথ্যসন্ত্রাস
date: '2024-12-11T14:21:15+00:00'
slug: '2080'
source: 'https://t.me/unfazedbd/2080'
channel: unfazedbd
category: জুলাই অভ্যুত্থান
---
যুদ্ধ শুরু হলে সবার আগে যে জিনিসটা মারা যায়, সেটা হলো সত্য।

যুদ্ধের বড় একটা উদ্দেশ্য হলো শত্রুকে বিভ্রান্ত করা। এর মাধ্যমে সত্য-মিথ্যা গুলিয়ে দেওয়া হয়।

আপনি ময়দানে আছেন, একটা ভিডিও দেখে ক্ষোভে ফেটে পড়লেন। পরদিন জানলেন ওটা ফেক ছিলো। এরকমের ঘটনা দুই-তিনবার ঘটার পর আপনি একদম সবকিছুকেই সন্দেহ করা শুরু করবেন। আপনার এই হেজিটেশনটাই শত্রুপক্ষ চাচ্ছিলো।

এই শান্তিকালীন সময়ে আপনার যেই লাক্সারি আছে একটা খবর যাচাই বাছাই করার, যুদ্ধে তা থাকবে না। এমনিতে খবর পৌছাবে কম, যা পৌছাবে তাতেই রিঅ্যাক্ট করতে হবে।

রাশিয়া-ইউক্রেন যুদ্ধে টের পাওয়া গেলো। ভিডিওতে কয়েকজন নিরস্ত্র সৈনিককে গুলি করে মারতে দেখা যাচ্ছে। এত কনফিউজিং তথ্য আসছিলো, বিরক্ত হয়ে বিশ্বাস করাই বাদ দিতে হলো।

চিন্তা করুন, এত রিসোর্স আর সময় থাকার পরেও যদি বিভ্রান্ত হতে হয়, তাহলে অ্যাক্টিভ ওয়ারজোনে কী হবে? যেখানে ৯০% তথ্যই আসবে মাউথ-টু-মাউথ!

এটা থেকে বাঁচতে নিজে কেন লড়ছি, কী উদ্দেশ্য, কারা শত্রু এসব কাঁধে রাইফেল ওঠানোর আগেই স্পষ্ট হতে হবে। নিজেদের স্বতন্ত্র ইনফরমেশন মাধ্যম থাকতে হবে, এলাকায় আক্রমণের খবর যদি আপনাকে পত্রিকায় জানতে হয়, আপনি অলরেডি হেরে গেছেন।
