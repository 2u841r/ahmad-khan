---
title: এই হরর গল্প থামাতে হবে
date: '2025-09-11T18:47:06+00:00'
slug: 'এই-হরর-গল্প-থামাতে-হবে'
source: 'https://t.me/akwritings/262'
channel: akwritings
category: সেলফ ইম্প্রুভমেন্ট ও বয়েজ ইস্যু
---

# এই হরর গল্প থামাতে হবে

**এই হরর গল্প থামাতে হবে**

অত্যন্ত গুরুত্বপূর্ণ একটা ইস্যু নিয়ে কথা বলার সময় এসেছে। এই হরর স্টোরি আমাদের দেশে নিয়মিত তৈরি হচ্ছে, খুব সামান্য কিছু লোক কেয়ার করছে। একটা ট্যাবু টপিক, অধিকাংশের কোনো স্টেক নেই, বরং এই নৃশংস ঘটনা থেকে চাপা হাসির মত বিনোদন নেওয়া লোকই বেশী। টপিকটা হলো, পুরুষাঙ্গ কর্তন।

বর্তমানে লেখার সময় পাই না। লাস্ট দুইমাস ওই এক ডিফেন্স নিয়ে পড়ে ছিলাম, রিপোর্টটা শেষ করতে পারলে বেঁচে যাই। এরই মধ্যে চ্যাট গ্রুপে রিফাত নামে এক ব্রাদার প্রসঙ্গটা তুললো। অনেকদিন ধরে মাথায় ছিলো, এবং মেইস্ট্রিম মিডিয়ার মধ্যে এক জাগোনিউজ টুয়েন্টিফোর ছাড়া আর কেউ উদ্বেগ জানায় নি। তাই বাকি সব স্থগিত করে এটার ডাটা কালেকশনে নেমে গেলাম। এবং আল্লাহ!

একেকটা গা শিউরে ওঠার মতো গল্প। যেমনটা জানতে পারলাম, লিঙ্গ কাটার পর অধিকাংশ পুরুষই অজ্ঞান হয়ে যায়। সাথে মারাত্মক ব্লিডিং। কেউ কেউ ওই অবস্থায় ৮ ঘন্টা পর্যন্ত পড়ে ছিলো হেল্প ছাড়া। আর পাশে যে আছে, বিশ্বস্ত লোকটা, কান্ডটা তারই ঘটানো। এরকম হেল্পলেস অবস্থা ইমাজিন করা সাধারণ মানুষের জন্য অসম্ভব।

কিছু কথা বলিঃ

\> এই লেখাটা ফুল রিপোর্ট নয়, প্রি অ্যানালাইসিস বলতে পারেন। ডাটা কালেকশনই শেষ হয়নি। লিংগকর্তনের ঘটনা আপনার ধারণার চেয়েও বেশী ঘটছে।

তার উপরে ডাটা নেওয়া সব পত্রিকা থেকে। একটা ঘটনা পত্রিকা পর্যন্ত যেতে অনেক বড় হয়ে যাওয়া লাগে। তার মানে প্রচুর ঘটনা পত্রিকায় আসবে না। অনেকেই চেপে যায়। ফেসবুকে কিছু কিছু আসে। তাও সব পাওয়া যায় না।

\> হতভম্ব হয়ে গেলাম বাইরের দেশের ঘটনা খুজতে গিয়ে। আমেরিকার মত দেশে বছরে ২-৩টা ঘটনা পত্রিকায় আসে। ইন্ডিয়ায় ১০-১২টা।

অথচ বাংলাদেশে ২০২৫ সালে এসে প্রায় প্রতি সপ্তাহে এই ঘটনা ঘটছে। এটা সারা বিশ্বে সর্বোচ্চ তো বটেই, এত পরিমাণ পুরুষাঙ্গ কাটার ঘটনা ইতিহাসেও পাওয়া যায় না। অনেক খুঁজে একটা পেলাম, ১৯৬০ সালে, থাইলান্ডে। সেখানে কয়েকবছর চলেছিলো। বাংলাদেশের মত এই স্কেলে কোথাও হচ্ছে না। গুগল করে দেখতে পারেন।

\> এখানে কালপ্রিট নারীদের সাইকোলজি নিয়ে মোটামুটি হলেও একটা রিসার্চ দরকার। যেমনটা টেবিলে দেখতে পাচ্ছেন, যেসব অপরাধে নারীরা এই পৈশাচিক কাজ করছে, এরকম অপরাধ কী সারা দুনিয়াতেও হচ্ছে না? তাহলে সেখানে এসব ঘটছে না কেন?

যেসকল পরিস্থিতিতে এগুলো ঘটছে তাতে পুরুষটার ডিফেন্ড করার সুযোগ থাকছে না। ঘুমের ঘোরে, অজ্ঞান করে, হাত-পা বেঁধে। আর পুরুষ এরকম সিচুয়েশনে পড়ছে ম্যাক্সিমাম ক্ষেত্রেই সবচেয়ে বিশ্বস্ত মানুষের কাছ থেকে।

\> অধিকাংশ ঘটনায় শাস্তি দূরের কথা, মামলাও হচ্ছে না। আপনি এই ধরনের ঘটনার দুই দিন পরেও সেই কালপ্রিট নারীকে হাসিমুখে ইন্টারভিউ দিতে দেখবেন। পুলিশ কিছুই করছে না।

একজন ভদ্রলোক মামলা করতে গেলে পুলিশ বলেছে এতদিন আসেন নি কেন, হবে না। তিনি বলছেন, আমি দুই মাস যাবত বিছানা ছেড়েই উঠতে পারি নি, মামলা করবো কিভাবে?

\> আর মামলা হলেই বা কী? পুরুষাঙ্গ কাটার জন্য আলাদা কোনো শাস্তি নেই। দন্ড বিধির ৩২০ ধারায় কিছুই বলা নেই এই ব্যপারে। মামলা হলে এই গ্রাউন্ডে হচ্ছে যে, "যে আঘাত জীবন বিপন্ন করে বা আঘাতপ্রাপ্ত ব্যক্তিকে ২০ দিন মেয়াদের জন্য তীব্র দৈহিক যন্ত্রণা দান করে বা তাকে তার সাধারণ পেশা অনুসরণ করতে অসমর্থ করে।’

এটা কোন কথা হলো? পুরুষাঙ্গ কাটা ২০ দিনের ব্যাথা?

মানুষ বলে এবার থেকে তাকে ফিমেল বাথরুম ইউজ করতে হবে। কিন্তু ব্যপার তো কেবল এটুকু না।

\- ঘটনার সময় সে প্রচুর ব্লাড লস করে, সেন্সলেস হয়ে যায়। এটা রিকভার করতে বহুদিন লাগে।

\- মানসম্মান নেই হয়ে যায়। যাদের সন্তান আছে তারা সন্তানদের রোজ এই অপমানিত হওয়া কিভাবে সহ্য করে?

\- পুরুষের সেক্সুয়াল আর্জ রিলিজ করা লাগেই, বৈধ-অবৈধ, সেইফ-আনসেইফ - যেভাবে হোক। রিলিজ না করতে পারলে সে স্বাভাবিক কাজকর্ম করতে পারে না। আস্তে আস্তে অচল পঙ্গুতে পরিণত হয়।

\- লোকের কটুকথার কারণে পুরনো পেশায় ফেরত যেতে পারে না। তীব্র দারিদ্রের মুখোমুখি হয়।

\> এই ঘৃণ্য অপরাধের শাস্তি কী? কারণ যেসব কারণ নারীরা বলছে তার প্রত্যেকটার জন্য আলাদা শাস্তির বিধান আছে। এমনও দেখলাম, স্বামী সময় দেয় না বলে লিঙ্গ কেটে দিয়েছে।

যাইহোক, এই ধরণের অপরাধ থামাতে কিছু জিনিস বিবেচনায় নিতে হবে।

আমরা জানি, কিছু অপরাধ কেয়ামত পর্যন্ত বন্ধ হবে না - চুরি-খুন-ধর্ষণ। কমতে পারে কিন্তু নিশ্চিহ্ন হবে না।

কিন্তু যদি কোনো অপরাধ নতুন হয়, তাহলে সেটা পুরোপুরি নির্মুল সম্ভব।

উদাহরণস্বরুপ, বাংলাদেশে একসময় এসিড নিঃক্ষেপের ঘটনা ঘটতো প্রচুর। কিন্তু এসিড বিক্রিতে কড়াকড়ি এবং মৃত্যুদণ্ডের আইন পাশ হবার পর এখন আর এটা ঘটে না।

লিঙ্গকর্তন বাংলাদেশেই কেবল এত বেশী। অর্থাৎ এটা সম্পূর্ণ নতুন অপরাধ। অতএব এটা নির্মুল করা খুবই সম্ভব।

অনেকেই প্রতিশোধের কথা বলেন। কিন্তু পুরুষাঙ্গের মত এমন কোনো একুইভ্যালেন্ট অরগ্যান নারীদেহে নেই। (এটার জন্য তারা পুরুষকে হিংসাও করে, সিগমন্ডের থিওরী অনুযায়ী)