---
title: ফিটনেস
date: '2024-11-20T14:06:42+00:00'
slug: 'ফিটনেস'
source: 'https://t.me/unfazedbd/1888'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---

# ফিটনেস

ফিটনেস একটা ইউনিভার্সাল ব্যপার। আপনি যতই বিপ্লব-জেহাদ-মিছিল নিয়ে মাতামাতি করেন, ফিটনেস লাগবেই। কুয়োয় পড়া জাতিকে টেনে তুলতে আপনার মন্ত্র-কবিতায় কাজ হবে না, বাহুবল লাগবে। নিজেকে তো বটেই, সাথে সহযোদ্ধাকেও টেনে তুলবার সক্ষমতা থাকতে হবে। উল্টো যদি আপনাকেই টেনে তোলা লাগে, পুরুষ হিসেবে তা খুবই লজ্জ্বার।

আপনি ফিনান্সিয়ালি বাজে অবস্থায় আছেন, কেউ কিছু টাকা দিয়ে তা মুহুর্তেই সল্ভ করে দিতে পারে। কিন্ত ফিটনেস এমন একটা ব্যাপার, যা পুরোপুরি আপনাকেই করতে হবে। কারো হ্যান্ডআউটে কাজ হবে না।

আমাদেরকে অনেকেই বলেছে আমরা কেন ফিটনেস রিলেটেড গাইড দিই না। (এর একটা স্পেশাল কারণ আছে, সামনে জানতে পারবেন)।

কিন্তু গাইডের জন্য অ্যাকচুয়াল এক্সপার্টের কাছে যাওয়াই কি বেশী রিয়েলিস্টিক নয়? যারা কাজের লোক তারা তো অলরেডি ট্রান্সফর্মেশনে লেগে গেছে। কত ফিটনেস গ্রুপ-মেন্টর রয়েছে - তাদের কাছে যান। আর সব কিছু তো ইন্টারনেটে পাওয়া যায় না -স্ক্রিনের বাইরে বেরোতে হয়।

আপনি যত চিপ ড্রামা, শর্ট ভিডিও, ইউজলেস টপিকে মাথা ঘামাবেন, স্ক্রিন টাইম বাড়বে -এছাড়া আর কিছুই হবে না। ইভেন সিরিয়াস টপিকগুলোতেও অংশ না নিয়ে যদি নিজের দিকে টাইম দেন, সেটাই বেটার।

যত মন খারাপ-হতাশা কাটানোর প্রথম ধাপ এই ফিটনেস ইমপ্রুভমেন্ট। পুরুষ হয়ে এই ধাপ আপনি স্কিপ করতে পারবেন না। যত গুরুত্বপূর্ন জিনিসে অংশ নেন না কেন, ঘুরেফিরে এখানেই আসতে হবে।

এই ইম্প্রুভমেন্ট মানে যে আজীবন এক্সট্রিম কিছু করে যেতে হবে এমন নয়। ইমপ্রুভমেন্ট পিরিয়ডে কিছুদিন জোর চেষ্টায় শরীরকে ভালো একটা শেইপে আনতে হবে। তারপর এই হেভি প্রেশার নেওয়া লাগবে না, কেবল যা অর্জন করেছেন সেটার পরিচর্যা।

আপনার প্রায়োরিটি সঠিক জায়গায় রাখুন।