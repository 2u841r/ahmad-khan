---
title: বড় গোল ও চিন্তার লুপ
date: '2025-09-01T04:50:11+00:00'
slug: '256'
source: 'https://t.me/akwritings/256'
channel: akwritings
category: সেলফ ইম্প্রুভমেন্ট ও বয়েজ ইস্যু
---
**বড় গোল ও চিন্তার লুপ

**

একটা সাইকোলজিকাল স্টাডির মতে, আপনি সারাদিনে যতগুলো বিষয় নিয়ে চিন্তা বা দুশ্চিন্তা করেন, তার ৯৫%ই হচ্ছে গতকালের চিন্তা। এভাবে গতকাল যা ভেবেছিলেন তার ৯৫% ছিলো গত পরশুর চিন্তা। এভাবে একটু খেয়াল করলে দেখবেন, সেই কত বছরের পেইন, হতাশা বা দুঃশ্চিন্তা আপনি আজকেও করে যাচ্ছেন। আমরা যতকিছু চিন্তা করি তার ৮০%ই হচ্ছে দুঃশ্চিন্তা বা নেগেটিভ থট।

আপনি একটা লুপে আটকে রয়েছেন।

চলুন আজকে অনেক পুরোনো চিন্তার লুপ ভাঙ্গার ট্রাই করি।

পুরুষ হিসেবে আপনার চিন্তার বড় দুটো পার্ট হলো টাকা এবং রোমান্স।

রোমান্সের ব্যাপারটা টাকার সাথে ইকুয়েট করে ফেলুন, মানে ভালো পরিমাণ টাকা আসলে আপনি রোমান্সের অ্যাক্সেস পেয়ে যাবেন। ইয়েস, এখানে আপনার হতাশা থাকবে কিছু উদাহরণ সামনের থাকার কারণে। আপনার সামনে কিছু হাইস্কুল কাপল ছিলো যারা টিনেজ বয়সটা কাটিয়েছিলো উড়তে উড়তে, আজ আবার তারা শান্তিতে সংসারও করছে।

তাদের দিকে তাকালে আপনার নিজেকে ইমিডিয়েটলি লুজার মনে হবে।

মনে রাখা দরকার, এরা এক্সেপশন। আপনার স্কুলে এরকম কাপলই বা কয়টা ছিলো? অধিকাংশ ছেলের লাইফ কেটেছে এক্সাক্টলি আপনার মতো - না রোমান্স পেয়েছে, না টাকা।

রোমান্স নিয়ে হতাশা ব্রেক করার জন্য কেবল আপনার আশেপাশের লোকেদের দিকে তাকানো যথেষ্ট নয়। বরং এটা মাথায় গেথে নিন, বেটার কিছু সামনে আসছে। এবং আপনার সেই ছোটবেলাটার ক্ষতিপূরণ কিছুটা আদায় হয়ে যাবে।

যাইহোক পুরোপুরি সমাধান হলো না, হওয়ার কথাও না। তবে আপনি যদি সত্যিই বিশ্বাস করতে পারেন রোমান্সের দিন সামনে, এটা অবশ্যই হেল্প করবে।

\*\*\*\*\*\*

এবার দ্বিতীয় ব্যাপারটা।

টাকার দুঃশ্চিন্তা।

পাঁচ বছর আগে আপনি যেখানে নিজে থাকবেন ভেবেছিলেন, তেমন কিছুই হয় নি। উন্নতি খুব সামান্য। এবং ঘুরেফিরে সেই এক টেনশনই আপনি রোজ করে যাচ্ছেন।

চলুন এই টেনশন সাইকেল ভাঙ্গার ট্রাই করি।

আপনার সবচাইতে বড় ফিনান্সিয়াল গোল কী?

একটা কাগজে লিখুন। এখন শুনতে যত হাস্যকরই শোনাক না কেন। আপনি এখন আলুভর্তা দিয়ে ভাত খান, আপনার টার্গেট এতদিন পর আমি একটা ল্যাম্বো আর তার সাথে যে লাইফস্টাইল আসে তার মালিক হতে চাই। ব্যপার না।

তার নিচে লিখুন, আপনি আসলে কিভাবে ঐখানে যেতে চান, ওই টাকাটা কিভাবে আসবে?

তারপর ওখানে কিভাবে যাওয়ার প্লান করছেন।

এইভাবে ট্রেস করতে করতে আজকে পর্যন্ত লিখে ফেলুন। খুব ইন ডিটেইল নয়, জাস্ট আপনি বুঝতে পারলেই হবে।

এরপর দেখবেন ঠিক আজকেও আপনার জন্য কিছু করার মত কাজ আছে। হতে পারে অনেক ছোট।

আজকে ১০ মিনিট সময় নিয়ে কাজটা করুন। হ্যাঁ, মাত্র ১০ মিনিট।

এরপর কালকের জন্যও ১০মিনিট। তবে কালকে আজকের কাজটাই আবার নয়, নতুন কিছু, আপনার প্লান অনুযায়ী।

এক মাস পর আপনি আগের অবস্থায় নেই, উন্নতি হলো।

তো এখানে কী করার ট্রাই করছি আমরা?

একটা চিন্তা তখনই দিনের পর মাথায় ঘুরতে থাকে যখন এটা আপনি এটাকে কোনো অ্যাকশনের মাধ্যমে রিলিজ না করেন। এখানে আপনার অনেক পুরনো দুঃশ্চিন্তা আপনি অল্প অল্প করে রিলিজ করার চেষ্টা করছেন। প্রতিদিনকার ওই দশ মিনিটের কারণে ব্রেইন সিগন্যাল পাচ্ছে যে, সেই অচলায়তন আর নেই। গাড়ি জ্যামে আটকে থাকলে যেমন অধৈর্য্য লাগে, আবার চলা শুরু করলে ভালো লাগে - ব্যাপারটা ঠিক ঐরকম। এখন গাড়ী চলা শুরু করেছে একবার, আপনি চাইলে স্পীড বাড়াতে পারেন।

\*\*\*\*\*

আবারো স্মরণ করাই, এটা শুধুমাত্র চিন্তা ব্রেক করার জন্য। অ্যাকচুয়াল অ্যাচিভমেন্টের জন্য আপনাকে অবশ্যই পূর্ণাংগ পরিশ্রম করতে হবে। নইলে রোজ দশ মিনিট কাজ করে কোটিপতি হতে পারলে তো হইছিলোই।

\*\*\*\*\*

অল্প চিন্তা, এবং চিন্তার চেয়ে বেশী পরিশ্রম।
