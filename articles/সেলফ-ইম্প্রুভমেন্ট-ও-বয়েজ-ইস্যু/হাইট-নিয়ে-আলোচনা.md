---
title: হাইট নিয়ে আলোচনা
date: '2024-09-27T13:00:58+00:00'
slug: 'হাইট-নিয়ে-আলোচনা'
source: 'https://t.me/unfazedbd/1576/https://t.me/unfazedbd/1577'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---

# হাইট নিয়ে আলোচনা

**★ হাইট কি ম্যাটার করে?**

অনেক লিবারেল মিনমিনে গলায় বলে, হাইট ম্যাটার করে না, তুমি কেমন মানুষ, কি অর্জন করেছো সেটাই আসল ব্যপার। এটা একটা ডাহা মিথ্যা কথা।

যারা 'খাটো' তারা অলরেডি ব্যাপারটা ভালো জানেন।

পুরুষের ক্ষেত্রে হাইট এত বেশী ম্যাটার করে কারণ পুরুষ হিসেবে প্রায় অর্ধেক সময়ই আপনার ওইসব 'অর্জন' গায়ে লাগিয়ে ঘোরার সুযোগ পাবেন না, আপনার হাইট, আপনার ফিজিকই তখন একমাত্র মূলধন হিসেবে থাকবে। ধরুন, একটা লাইফ সেভিং সিচুয়েশন, ৫ ইঞ্চির জন্য আপনি কাউকে বাঁচাতে পারছেন না, আপনি সেভেন সিরিজ ড্রাইভ করেন - সেটা আপনার কোন কাজে লাগলো এখানে।

এবার কিছু ফ্যাক্ট দেখে নিইঃ

• মার্কিন ডেটিং মার্কেটে ৭২% নারী তাদের নিজেদের চাইতে লম্বা পুরুষ সঙ্গী প্রিফার করে।

• আমেরিকার ৮৯% বিবাহিত দম্পতির ক্ষেত্রে স্বামী স্ত্রীর চেয়ে লম্বা।

• লং টার্ম রিলেশনশীপের ক্ষেত্রে নারী লম্বা পুরুষকে প্রেফার করে। এক স্টাডিতে জানা যায়, নারী অবচেতন মনেই সবচেয়ে লম্বা পুরুষকে সবচেয়ে বেশী ভরসাযোগ্য মনে করে।

• সমান যোগ্যতার দুইজন পুরুষের ক্ষেত্রে নারী অপেক্ষাকৃত লম্বা জনকে বেছে নেয়। এর কারণ তাদের সৃষ্টিই করা হয়েছে এমন, পরবর্তি প্রজন্মের পিতা হিসেবে তারা সবসময় বেস্ট জিনকে প্রাধান্য দেয়। এটা পশুপাখির ক্ষেত্রেও একই।

১৮০০ সালের দিকে আমেরিকাসহ ইউরোপের কিছু কিছু দেশে 'স্লেভ ব্রিডিং' নামে একটা ব্যাপার ছিলো। যেখানে অপেক্ষাকৃত লম্বা ও গুড ফিজিকের কিছু দাসদের ব্রিডিঙয়ের জন্য বাছাই করা হতো। যাদের একমাত্র কাজ ছিলো দাসীদের সাথে সেক্স করা। মালিকেরা এভাবে বেশী পরিমাণ স্বাস্থ্যবান দাসের মালিক হতো। শক্তিশালী দাস = বেশী টাকা।

তবে নারী ফ্যাক্টরের বাইরেও পুরুষের হাইটের অনেক গুরুত্ব রয়েছে। হাইট বেশী এমন পুরুষ ডমিনান্ট হয়। এটার কারণে তারা বেটার লিডার হয়। আপনি দেশে কোনো চারফুটি ছাত্রনেতা দেখাতে পারবেন?

বেশী হাইটের পুরুষ কেবল উপস্থিতি দিয়েই সাইকোলোজিকাল ডমিনান্স প্রতিষ্ঠা করে ফেলতে পারে। কারণ উপরের দিকে তাকিয়ে কথা বলতে হয় এমন কারো প্রতি মানুষ অবচেতন মনে সাবমিট করে ফেলে। ধরুন আপনি ফাইভ থ্রি, একজন ছয়ফুটি কেউ আপনাকে ডিপ ভয়েসে ধমক দিলো। আপনি যেই হোক, আপনি ভয় পাবেন।

শুধু ডেটিং নয়, দাবী আদায়, দামদর করা, ঝগড়াঝাটি, পাবলিক রিলেশন ইত্যাদি ক্ষেত্রে হাইট বেশী- এমন পুরুষেরা সুবিধা পায়।

সুতরাং ইয়েস, পুরুষের হাইট অনেক গুরুত্বের সাথে ম্যাটার করে।

**

★ আপনার হাইট**

আমাদের টেলিগ্রাম চ্যানেলে আপনাদের হাইট জানতে চেয়ে একটা জরিপ করা হয়েছিলো। সেখানে জানা গেলো, আপনাদের ৫১% এর হাইট ফাইভ ফাইভ থেকে ফাইভ এইটের মধ্যে।

এই হাইট অনুযায়ী আপনি লম্বা না খাটো?

মনে রাখা দরকার, বাংলাদেশ কিন্তু বিশ্বের সবচেয়ে খাটো ২৫ টি দেশের একটি। গত ৫০ বছরে পুরো দুনিয়ার হাইট বেড়েছে ১০ সেন্টিমিটার। কিন্তু বাংলাদেশের মাত্র ২-৩ সেন্টিমিটার। অর্থাৎ সেইভাবে লম্বা হয়নি।

পুরো দুনিয়ার অ্যাভারেজ মেল হাইট ফাইভ সেভেন। বাংলাদেশের পুরুষদের অ্যাভারেজ হাইট ফাইভ ফোর।

সুতরাং, আপনি ফাইভ ফোর হলে অ্যাভারেজ। ফাইভ ফাইভ মানে অ্যাবোভ অ্যাভারেজ।

ফাইভ সিক্স হলে মিলিটারিতে যাবার উপযুক্ত (যদিও মিলিটারির মাপ সামান্য ডিফ্রেন্ট)।

ফাইভ এইট বা ফাইভ টেন মানে একদম টপ হাইট।

অনেকেই কমপ্লেইন করে আমাদের পেজে, আমি ফাইভ ইলেভেন, অনেক খাটো লাগে, বাড়াবো কিভাবে?

আমরা বলি, ভাই তুমি সিরিয়াস? তুমি অলরেডি দেশের টপ ১০% এর ভেতরে।

আগেরদিন একজন জানালো, সে ওরকম হাইটের কিন্তু আশেপাশের সবাই ছয় ফুটের উপরে। চীনের একটা বড় শহরে।

তাই হাইট নিয়ে পার্সেপশন আশেপাশের অবস্থার উপর কিছুটা নির্ভর করে। মসজিদের কাতারে দাঁড়িয়ে ব্যাপারটা ফিল করতে পারবেন।

ইদানীং আবার দেশী মেয়েদের ট্রেন্ড শুরু হয়েছে, 'সিক্স ফুট চাই'। হাঁসি পায়। বাংলাদেশের প্রাপ্তবয়স্ক মেয়েদের অর্ধেকের হাইট ৪ ফুট ১০ ইঞ্চির কম (মিডিয়ান)। অ্যাভারেজ হাইট ৫ ফুট। তার লাগবে ছয় ফুট!

ছেলেদেরও মাথায় রাখা দরকার, সিক্স ফুট স্টান্ডার্ড বাংলাদেশের ক্ষেত্রে একদম প্রযোজ্য না। খোদ আমেরিকাতে সিক্স ফুট হাইটের পুরুষ কত শতাংশ জানেন? মাত্র ১৪.৫%

বলকান দেশগুলোর হাইট শুরুই হয় সিক্স থেকে। কিন্তু এখানে ব্যাপারটা হলো, শুধু হাইট না তাদের পুরো ফিজিকও ওইভাবে সৃষ্টি। বাংলাদেশের সিক্স ফিট অবশ্যই তাদের অ্যাভারেজ পুরুষ থেকে অনেক কম শক্তিশালী হবে।

**★ হাইট বাড়াতে কী করবেন?**

• আপনার বয়স যদি আঠারোর কম হয় তাহলে সুখবর। ডাক্তারেদের থেকে শোনা - গ্রোথ হরমোন থেরাপি, নির্দিষ্ট ঔষধ, খাবার ও ব্যায়ামের মাধ্যমে হাইট বাড়ানো যাবে।

তবে ইন্টারনেট ঘেটে নিজে নিজে কিছু করতে যাবেন না, যা করবেন সব ডাক্তারের কথামতো।

• বয়স আঠারো পার হলে আর হাইট বৃদ্ধি নিয়ে চিন্তা না করে অ্যাক্সেপ্ট করে নিন। যদিওবা বাড়ে কয়েক সেন্টিমিটার। তাই কোনো কবিরাজি গাছ-গাছড়ার খপ্পরে পড়বেন না, ওরা মিথ্যা বলছে।

---

• আরো একটা অপশন আছে, তবে এতবড় স্টুপিডি কেউ করবে বলে মনে হয় না। সেটা হলো লেগ-লেংথেনিং সার্জারি। যেখানে হাটুর নিচের হাড় গুড়ো করে কয়েক ইঞ্চি হাইট বাড়ানো হয়। তবে পা চীরদিনের মত দুর্বল হয়ে যায়, ইনফেকশন হয়, আর প্রতিদিনের ব্যাথা তো বাদই দিলাম।

ভাইসে একটা রিপোর্টে এক ইন্ডিয়ান রেল অফিসার মুকেশের স্টোরি দেখেছিলাম। এতবড় সরকারি চাকরির পরেও সবাই তাকে ছোট নজরে দেখতো। লোকের কটুকথা সহ্য না করতে পেরে পা ভাঙ্গার সিদ্ধান্ত নেয়। সে বলছিলো, "পেইন অসহ্য, কিন্তু লোকের কথা আর তাচ্ছিল্য যতটা আঘাত করতো সেই তুলনায় এটা কিছুই না।"

আপনার সন্তানদের জন্যঃ

• আমাদের দেশে চল রয়েছে, ছেলে খাটো হলে লম্বা মেয়ের সাথে বিয়ে দেওয়া হয় (এবং উল্টোটা), যেন বাচ্চার হাইট বেশী হয়। এটা ইফেক্টিভ। তবে চান্স ফিফটি ফিফটি।

• সেকেন্ড অপশন হচ্ছে বিদেশ। যেখানে খাদ্য নিরাপত্তা এবং ভালো স্বাস্থ্যসেবা রয়েছে। ওখানে অন্ততঃ পুষ্টিহীনতায় হাইট কমবে না।

আমি ২০১৭ সালের একটা ভারতীয় গবেষণাপত্র দিচ্ছি। যেখানে দেখা গেছে, ভারত থেকে ইংল্যান্ডে মাইগ্রেট করা ভারতীয়দের বাচ্চা (বাবা-মা উভয়ই ভারতীয়) সমপর্যায়ের বাচ্চাদের চাইতে প্রায় ৯ সেন্টিমিটার লম্বা হয়েছে। এর কারণ হিসেবে বলা হচ্ছে, ন্যাচার ও নার্চারের মান ইন্ডিয়ার চাইতে ইংল্যান্ডে ভালো।

যদিও বাংলাদেশের প্রবাসীদের ডাটা পাইনি, তবে ইউরোপে মাইগ্রেট করার পর কোরিয়া, আরব দেশসহ পৃথিবীর নানা প্রান্তের বাচ্চা লম্বা হয়েছে বলে জানা যায়।

**★ কার দোষ?**

একটা ইনফরমেশন দিই। কোরিয়ান যুদ্ধের আগে দুই কোরিয়ার হাইট একই ছিলো। যুদ্ধের ৭০ বছর পর সাউথ কোরিয়ান পুরুষেরা নর্থ কোরিয়ান পুরুষদের চাইতে এভারেজ তিন ইঞ্চি লম্বা।

এটা ঘটেছে অপুষ্টির কারণে।

আপনার হাইট কত হবে সেটা নির্ভর করে-

৮০% = আপনার বাবা-মায়ের জিনের উপর

২০% = খাদ্য, পুষ্টিসহ নানান এক্সটার্নাল ফ্যাক্টরের উপর।

অনেক সন্তান বাবা-মাকে গালি দেয় " তোমাদের কারণে আমি খাটো"। যদিও কথাটা টেকনিকালি সঠিক, কিন্তু তাদের হাইটও আরেকজনের দোষেি কমেছে।

ব্যাপারটা বোঝার জন্য নিচের লিস্টটা দেখুন। এটা ভারত উপমহাদেশের পুরুষদের গড় উচ্চতারঃ

১৭৫৭ ও তার আগের নবাবী আমলঃ ৫'৭''

১৭৫৭-১৮৫০ ব্রিটিশ আমলঃ ৫'৪'' (১০০ বছরে তিন ইঞ্চি কম)

১৮৫০-১৯৪৫ ব্রিটিশ আমলঃ ৫'২'' (আরো দুই ইঞ্চি কম)

হিসাবটা বোঝা সহজ। নবাবী আমলে সমৃদ্ধি ছিলো তার প্রভাব পড়েছিলো। ব্রিটিশরা এত লুটপাট করে যে একটা দুইটা নয়, ২৪টা দুর্ভিক্ষ ঘটে। লোকে লম্বা হতে নিউট্রিশন কোথা থেকে পাবে?

তারপর তারা ব্যাপকহারে স্লেভ লেবার চাপিয়ে দেয়। খাওয়ার জন্য সময় দিতো না। দ্রুত গিলে যেন এনার্জি পাওয়া যায় এজন্য ভাতের ব্যাপক প্রচলন শুরু হয়। এই অতিরিক্ত কার্বও উচ্চতা কমে যাওয়ার কারণ।

ব্রিটিশরা যাবার পর ৭০ বছরে ইন্ডিয়ানদের হাইট প্রায় ৫ ইঞ্চি বেড়েছে, যেটা হিউজ।

তাই গালাগালি কাউকে দিতে চাইলে সেটা ব্রিটিশদের দেওয়াই লজিকাল হবে।

(এই ব্যপারে জানতে অমর্ত্য সেনের 'Poverty and Famines' বইটা পড়তে পারেন।)

**

★ আপনি খাটো। এখন কী করবেন?**

আপনাকে এক্সাক্টলি সেটাই করতে হবে যেটা লম্বা হলে করতেন।

একটা ব্যাপার খুব ভালোভাবে মনে রাখতে হবে, পুরুষ কোনো ভ্যালু ছাড়াই জন্মায়। আপনাকে ভ্যালু তৈরি করে নিতে হবে। আপনার এই ভ্যালু একটা প্যাকেজ আকারে আসবে। আপনি শুধু লম্বা, এতে কোনো লাভ নেই। ফুটপাথে গড়ানো ফকিরের হাইটও আপনার চেয়ে বেশী হতে পারে। কিন্তু তার ভ্যালু কী?

যারা লম্বা, তারা অলরেডি কিছুটা এগিয়ে আছেন। তবে এটার মুল্যায়ন তখনই হবে যখন আপনার বাকি বিষয়গুলো থাকবে।

যারা খাটো, তাদের পরিশ্রম একটু বেশী, তবে কাজ একই। একটা লম্বা ছেলের চাইতে সিক্স প্যাক আপনার বেশী দরকার। একে হাইট কম, তার উপরে পাতিলের মত ভুড়ি তো মানানসই নয়।

আমরা সেলফ ইম্প্রুভমেন্টের জন্য যা যা করতে বলি, ফিটনেস, টাকা ও আধ্যাত্মিকতা - এটা আপনার হাইটভেদে করা লাগবেই। তারপরে গিয়ে বাকি বিবেচনা। তবে এগুলো করতে পারলে হাইট নিয়ে আফসোস আপনার জিরোর কাছে চলে আসবে।

যেসব আলসে দিনভর বিছানায় গড়ায়, তারাই কেবল হাইট নিয়ে আফসোস করবে। আর নানান অজুহাত দেয়।

হাইট আপনার হাতে ছিলো না, তাই আপনার দোষ না। হাতে যা আছে সেটা করেন। যদি না করেন তাহলে ওটার সাথে হাইট কম হবার কষ্টও নিতে হবে। আশা করি পরিষ্কার হয়েছে।