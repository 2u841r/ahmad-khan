---
title: ইন্সটিটিউশনাল প্রাইড
date: '2024-09-19T16:27:01+00:00'
slug: 'ইন্সটিটিউশনাল-প্রাইড'
source: 'https://t.me/unfazedbd/1523/https://t.me/unfazedbd/1524'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---

# ইন্সটিটিউশনাল প্রাইড

কান ধরে শপথ করবেন, জীবনে ইন্সটিটিউশনাল প্রাইড দেখাবেন না। এটা পাবলিক ভার্সিটির ছেলেদের বেলায় এক্সট্রিম লেভেলের।

কয়েক বছর আগে ম্যাজিস্ট্রেট পার্কে রেইড দিয়েছিলো। এক ছেলে বললো, আমি ঢাকা ভার্সিটির ছাত্র। ম্যাজিস্ট্রেট বলল, তো?

চিন্তা করুন, সে ঢাকা ভার্সিটির ছাত্র বলে তাকে এক্সট্রা ফেভার দিতে হবে।

আর তাও যদি গর্ব করার মত কিছু থাকতো। ইন্টারন্যাশনাল র‍্যাংকিংয়ে কী হয় তা তো দেখিই। একটা ছেলে বিসিএসে টিকলে বা পশ্চিমের ফার্মে জব পেলে পরিচয় করানো হয় অমুক ভার্সিটির ছাত্র বলে। আশ্চর্য্য, এখানে ভার্সিটির কৃতিত্ব কোথায়? বরং তাদের বড় বাধাটাই ছিলো ছিলো ভার্সিটির পড়া।

এত গর্ব কোত্থেকে আসে? থাকো তো পশুপাখির পালের মত গাদাগাদি করে। বাকি রুমগুলোতেও তো প্রাইভেসির কিছু নেই। বলা হয়, যার ব্যাক্তিগত বলে কিছু নেই, তার ব্যাক্তিত্বও নেই। এত হ্যাডমওয়ালা ভার্সিটির ছাত্র, সকালে দেখা যায় টেবিল ফ্যানের বাতাসে \*চি আগলা হয়ে আছে।

তাও যদি ওই ভাব নেওয়া ছাড়া কাজের কাজ হতো। আমার ভাই বলছিলো, তার ডেস্কে তিনশো সিভি আসলে একশোই থাকে ঢাবির। বাকিগুলোও সো-কলড পাবলিক ভার্সিটির।

আমাদের ভার্সিটির প্রাইডওয়ালা ভাইটা প্রাইডের ভারে কুজো হয়ে অটোর আশায় রাস্তার পাশে দাঁড়িয়ে রয়েছে। পাশ দিয়েই সাঁই করে বাইক নিয়ে চলে গেলো 'ভার্সিটিতে চান্স না পাওয়া ছেলেটা'। ভাইটাকে অটোওয়ালা বলল, সরে বসেন, তিনজনের সিট।

ভার্সিটির স্টীকারওয়ালা গেঞ্জি, বাস সব এক মারাত্মক অহংকারের জন্ম দেয়। দুনিয়ার আর কোনো দেশে এরকম আছে কিনা জানা নেই। আইভি লীগের ভার্সিটিগুলোর ভিডিওগুলো দেখবেন। তারা এরকম জ্বলজ্বলে স্টিকার লাগিয়ে ভাব নেয় না।

আর সবার উপরের কথা হলো, তুমি যদি ভার্সিটির অ্যালামনাই, ক্যাম্পাস আর ভালো জিনিসে গর্বিত হতে চাও, ওখানকার কলঙ্কগুলোও তোমাকে নিতে হবে।

(কেউ ট্রিগার খাইলে খাও। অইজন্যই লিখেছি)

---

পাবলিক ভার্সিটির রিয়েলিটি হলো, এখানে আসে ম্যাক্সিমামই গ্রাম্য আর লোয়ার মিডল ক্লাসের ছেলেপেলে। তারা সারাজীবনে ভালো একটা স্কুল পায়নি, কলেজ পায়নি, শাইনি সব প্রতিষ্ঠানের অনুষ্ঠান আর ব্যপারস্যাপার অনলাইন আর দূর থেকে দেখেছে। তাই তারা অ্যাডমিশনকে মনে করেছে ম্যাজিক বাটন - একবার চান্স পেলে আমিও ওরকম জাতে উঠে যাবো, ফ্যান্সি লাইফ পাবো।

কিন্তু চান্স পাওয়ার পর একি? কিছু বদলায়নি। ওই ৮০% জলমেশানো ডাল আর পোল্ট্রির বাটি। আইফোনের দাম এক লাখ তো এক লাখই আছে, তার চান্স পাওয়ায় অ্যাফোর্ডেবল হয়ে যায়নি।

তারপর ডিসকভার করে, সব আগের মতই। যাদের পয়সা আছে তারা এখানে এসেও ফ্যান্সি লাইফ লিড করতেছে। তার ক্লাসমেট হয়েও বাইকে ঘুরতেছে তার সামনেই, নিজের পকেট আগের মতই ফাঁকা।

কিন্তু তাকে তো কিছু নিয়ে গর্বিত হতেই হবে। কী পড়ে রইলো? 'আমি ভার্সিটির ছাত্র' - কথায় কথায় এই পরিচয় দেওয়া শুরু, গেঞ্জি পরে ঘুরে বেড়ায়, ভার্সিটির লোগোটা যেন ঢেকে না যায়। আশেপাশে তাকিয়ে দেখে, সে যে ভার্সিটির ছাত্র এইটা লোকে নোটিস করেছে কিনা।

ইগোর চোটে ওজন কয়েক কিলো বেড়ে যায়। 'ভার্সিটির ছাত্রের ফোন নিয়েছে' - মানা যায়?

এইভাবেই জন্ম নেয় ইন্সটিটিউশনাল প্রাইড, এক লুজারের হাতিয়ার। কারণ এটা ছাড়া তার লাইফে বলার মত আর কিছু নেই।