---
title: বাংলাদেশের তরুণদের জন্য সামরিক প্রশিক্ষণের ব্যবস্থা করা হোক
date: '2024-08-22T14:53:18+00:00'
slug: 'বাংলাদেশের-তরুণদের-জন্য-সামরিক-প্রশিক্ষণের-ব্যবস্থা-করা-হোক'
source: 'https://t.me/unfazedbd/1321'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---

# বাংলাদেশের তরুণদের জন্য সামরিক প্রশিক্ষণের ব্যবস্থা করা হোক

**বাংলাদেশের তরুণদের জন্য সামরিক প্রশিক্ষণের ব্যবস্থা করা হোক।**

বয়স, উচ্চতা ও স্বাস্থ্যগত যোগ্যতা কিছুটা শিথিল করে অধিকাংশ যুবককে অন্তর্ভুক্ত করা হোক।

বেশী খরচ হবে না, কারণ প্রশিক্ষণ শেষে যে যার পেশায় ফেরত যাবে।

আমাদের পেইজ চালাতে গিয়ে বহুবার মনে হয়েছে, আমরা যেই সেলফ-ইম্প্রুভমেন্ট নিয়ে এত মাতামাতি করছি, এর কোনোকিছুরই দরকার পড়তো না যদি সরকারীভাবে মিলিটারী ট্রেইনিং এর ব্যবস্থা থাকতো।

বাংলাদেশের তরুণদের প্রধান যে সঙ্কট, সেটা আসলে ডিসিপ্লিনের সঙ্কট। ছয়টা মাস সময়মতো খাওয়া-ঘুম আর দিনে প্রপার শারীরিক পরিশ্রম - এটা নিশ্চিত করতে পারলে লাখো যুবক জাস্ট বেচে যেতো।

সাত দিনে জিমে গেলে আর যেতে ইচ্ছে হয়না, নতুন স্কিলের জন্য সময় নেই আর রোজকার হতাশা-একাকীত্ব তো আছেই। হাতে অস্ত্র আসলে প্রপার মাসকুলিনিটির চর্চা হতো। আমাদের অধিকাংশ প্রবলেম উধাও হতো।

অনেকের ধারণা, এতগুলো যুবককে অস্ত্রসহ প্রশিক্ষণ দিলে অপরাধ বাড়বে - ভুল।

আর্মি যতটা না অস্ত্রের, তারচেয়ে বেশী শৃঙ্খলার।

দুই হাজার জনতাকে এক লাইনে দাড় করাতে এক ঘন্টা লাগে। দুই হাজার প্রশিক্ষিত সেনার বেলায় লাগবে দুই মিনিট।

অফিসারের হাতে রাইফেল থাকে না, তবু সেনারা কেন তাকে গুলি করে না? কারণ সেটার ফলাফল তার জানা।

প্রশিক্ষণপ্রাপ্ত এতগুলো যুবক মেইনস্ট্রিম সোসাইটিতে ঢুকলে বহু সেক্টর অটো ঠিক হয়ে যাবে।

ভারতও কিন্তু অগ্নিপথ স্কিমের মাধ্যমে এরকম কিছু করতে চাচ্ছে। সাউথ কোরিয়া, ইসরাইল - সবখানে আছে।

আর এটা ভারতের চেয়ে আমাদের বেশী দরকার।

এতদিন হয়ত ভারত হতে দিতো না। ভারতের প্রডাক্ট হাসিনা বিদায় হয়েছে, এটা নিয়ে এবার সিরিয়াসলি ভাবার পালা।