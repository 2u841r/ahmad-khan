---
title: ফিটনেস নাকি ফিগার
date: '2024-11-28T16:53:49+00:00'
slug: '1978'
source: 'https://t.me/unfazedbd/1978'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---
**ফিটনেস নাকি ফিগার?**

"সিক্স প্যাক দিয়ে কোনো লাভ নেই, যেটা দরকার সেটা হলো দীর্ঘক্ষণ পরিশ্রম করার স্টামিনা"

কথাটা আংশিক সঠিক। আপনি যদি পাঁচঘন্টা টানা হাটতে না পারেন তাহলে দলাপাকানো মাসল দিয়ে কী কাজ?

কিন্তু তাই বলে সিক্স প্যাকের গুরুত্ব নেই, এটা সম্পূর্ণ ভুল কথা।

আপনার লক্ষ্য যদি কমব্যাট ফিটনেস হয়ে থাকে, তবুও আগে আপনাকে অবশ্যই মাসল বিল্ডআপ করতে হবে।

কিছু উদাহরণ দিই। বলা হয়, রেসলিং সুপারস্টার জন সিনার বডিতে এত মাসল থাকার পরেও সে স্পেশাল ফোর্সের বুটক্যাম্পে একদিনও টিকবে না। হেল উইকে যে এক্সটেনসিভ এক্সারসাইস করায় তাতে কে বডিবিল্ডিং চ্যাম্পিয়ন তাতে কিছু আসে যায় না।

ইন্ডিয়ান কমান্ডোদের সিলেকশন পিরিয়ডে টানা ২৩ ঘন্টা এক্সারসাইজ থাকে, ১০০ কিলো হাটতে হয়।

বা ওয়াচপোস্টের কথাই ধরুন। শুধু রাইফেল বা ব্যাটল লোডের ত্রিশ কেজী নিয়ে আপনাকে ৬ ঘন্টার সেশনটা দাঁড়িয়ে থাকতে হবে।

এবার আমাকে বলুন, একটা ভুড়িওয়ালা ওভারওয়েট লোকের পক্ষের কী এর একটাও করা সম্ভব?

আপনি তো টানা দশ মিনিটও দৌড়াতে পারবেন না।

স্নাইপারদের টানা বারো ঘণ্টা ঘিল্লি স্যুট পরে একজায়গায় বসে থাকতে হয়। আপনার ডিস্ফিগারড বডি নিয়ে কোনোভাবেই পারবেন না।

এজন্য আমরা অরিজিনাল স্টেট্মেন্টটাই আবার মনে করাই। বাংলাদেশে নানান কারণে তরুণদের বডি আদর্শ রুপ পায় না, অপুষ্টি তারমধ্যে একটা। এক্সট্রা ইফোর্ট দিয়ে বডি বানাতে হয়।

\> তাই আপনি মোটা হলে কমিয়ে আনুন। হ্যাংলা হলে কিছু গেইন করুন, আপনার জন্য ইজি।

\> আমরা বলি সিক্স প্যাকের কথা। কারণ সিক্স প্যাকের জার্নিতে আপনি বডি ছাড়াও অনেক কিছু পাবেন। ডিসিপ্লিন, বেটার ঘুম, স্বাস্থ্যকর অভ্যেস।

\> বডিবিল্ডিং শেষ করে আপনি যখন এক্সট্রিম ফিটনেস ট্রেনিংয়ে যাবেন, সেটা অনেক ইজি হয়ে যাবে। ধরুন আপনাকে ১০ কিলো দৌড়াতে বলা হলো। আপনি হয়ত ট্রেনিংয়ে এর চেয়ে বেশী স্প্রিন্ট করেছেন। কত ইজি হলো না? আপনি বাকিদের চেয়ে এগিয়ে থাকবেন।

কাজেই বডি বানিয়ে লাভ নেই - এটা পাঁড় আলসেদের কথা।

আগে সিক্স প্যাক তারপর বাকি দুনিয়া।
