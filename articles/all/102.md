---
title: আগস্ট ২০২৪ এ ইউনুস নিয়ে সতর্কবার্তা
date: '2024-08-16T17:16:09+00:00'
slug: '102'
source: 'https://t.me/akwritings/102'
channel: akwritings
category: জুলাই অভ্যুত্থান
---
ভেবে দেখুন, এর আগের সরকারকে এনজিওগুলো নানা লবিং করে তাদের কাজ আদায় করতো। হাসিনাও পশ্চিমা ফেভার আর পুরস্কারের লোভে এদেরকে একাডেমিক বইতে হাত দিতে দিয়েছে, রোহিঙ্গা ক্যাম্পে ঢুকতে দিয়েছে, গ্রামাঞ্চলের কিশোরীদেরকে এদের হাতে লিজ দিয়েছে। বন্ধু সোসাইটির মত গে অ্যাক্টিভিস্টদের প্লাটফর্ম দিয়েছে।

কিন্তু এবার আর লবিং নয়, এনজিওকর্মীরা সরাসরি রাষ্ট্রক্ষমতায়! সমাজকল্যাণ মন্ত্রণালয় খেয়াল করবেন।

আরেকটা বড় ট্রিক হলো, সপ্তাহে নতুন একজন দুইজন করে শপথ করানো। গত ৯ তারিখে আপনি যেভাবে আগ্রহ নিয়ে শপথ অনুষ্ঠান দেখেছিলেন, আজকেরটা ওভাবে দেখেছেন? হয়ত জানেনই না।

ডক্টর ইউনুস নিজের হাতে ২৭টা মন্ত্রণালয় রেখেছিলেন। ২০টা করে সই করতে হলে মিনিমাম ৫৪০টা সই করা লাগবে দিনে। সিনেমার হিরোর পক্ষেও এতকিছু সামলানো সম্ভব না। ফলে সপ্তাহে একটা-দুটো দপ্তর তাকে ছাড়তে হবে।

ডক্টর ইউনুসের হাতে থাকা দফতরগুলোর নাম পড়বেন একসময় সময় করে। মহিলা ও শিশুবিষয়ক মন্ত্রণালয়, শিক্ষা, সংস্কৃতি তার হাতে।

তাই সামনের দিনগুলোতে এসব আপাত কম গুরুত্বপূর্ণ মন্ত্রনালয় কাকে দেওয়া হচ্ছে খেয়াল করলে ব্যাপারগুলো বুঝতে পারবেন।
