---
title: সংকটেই পুরুষের সম্মান
date: '2023-11-09T16:57:04+00:00'
slug: '16'
source: 'https://t.me/akwritings/16'
channel: akwritings
category: সেলফ ইম্প্রুভমেন্ট ও বয়েজ ইস্যু
---
আবু-রুমানেহ, মালকি - এগুলো সিরিয়ার দামেশকের এলিট সুন্নি এলাকা। বাংলাদেশের গুলশানের মত খানিকটা।

এলিটদের বিয়ে আসলে দুইজনের বিয়ে না, দুই ফ্যামিলির বার্গেইনিং - পাত্রের চাইতে পাত্রের বাপকে বেশি জাজ করা।

তো আমাদের দেশের এলিট এরিয়াগুলোতে যা হচ্ছে, সিরিয়াতে এক্সাক্টলি তাই চলছিল। দিনরাত পার্টি করে বেড়ানো, র‍্যাগ ডে-তে নাচানাচি আর বয়স ছাব্বিশ-সাতাশ হলে এক পয়সাওয়ালা ছেলের গলায় ঝুলে পড়া। ছেলে কেমন সে বিবেচনা পরের ব্যপার, পয়সা হলেই হলো।

ওইসময় এভারেজ দেনমোহর ছিল ১৫ থেকে ৩০ লাখ টাকার মধ্যে। পাশের দেশ জর্ডানেও তাই।

এরকমই চলছিল। ২০১১ এর আগের কিছু ভিডিও দেখার সু্যোগ হয়েছিল - কোনোভাবেই মুসলিম বলে আলাদা করা যাচ্ছিল না।

কিন্তু তারপর সব রাতারাতি বদলে গেল। গৃহযুদ্ধ শুরু হলো। দামেস্ক-কোবানির সুন্নি পয়সাওয়ালা ব্যবসায়ী পরিবারগুলো রাতারাতি সব হারিয়ে রিফিউজি হলো। এয়ারপোর্টগুলো সব বাশারের দখলে ছিল। ফলে দেশ ছাড়তে পারেনি। একমাত্র উপায় হলো জর্ডান কিংবা তুরস্কে শরণার্থি হওয়া।

যারা সিরিয়ার কনফ্লিক্ট শুরু থেকেই ফলো করছেন, তাদের জানার কথা, বাশার ও শিয়া শক্তি সুন্নিদের বিপক্ষে রে## ইপকে এক বড় অস্ত্র হিসেবে ব্যবহার করেছিল, অনেক ট্রাজিক ঘটনা ঘটেছে। ফলে যাদের ফ্যামিলিতে মেয়ে ছিল তারা মারাত্মক বিপদে পড়লো।

জাতিসংঘের হিসাব অনুযায়ী, ওই সময় একজন এভারেজ সিরিয়ান শরণার্থি ৫,৫০০ কিলোমিটার পথ পাড়ি দিয়েছে। ফর কন্টেক্সট, টেকনাফ থেকে তেতুলিয়া ৯১৯ কিলো।

ফুল স্কেল যুদ্ধ শুরু হলে শরণার্থিদের পথটাও অনেক ডেঞ্জারাস ছিল। ফলে এবার পয়সাওয়ালা ধনী ছেলের পরিবর্তে মেয়ের ফ্যামিলিগুলো খুজতে লাগলো এমন ছেলেদের, যারা নিরাপত্তা দিতে পারবে।

এক রিপোর্টে পড়েছিলাম, ওই সময় তুর্কি বর্ডারে এমন কোনো যুবক ছিল না, যাদের ২-৩জন স্ত্রী ছিল না।

হাজার রকমের চাহিদা কেবল নিরাপত্তায় নেমে এলো।স্বাভাবিক অবস্থায় যেসব ছেলেদের হয়ত বাসায় ঢুকতেও দিতেন না, সেইসব অপেক্ষাকৃত কম পয়সাওয়ালা কিন্তু 'আলফা মেল'কেই পয়সাওয়ালা অলস ছেলের পরিবর্তে তাদের মেয়ের জামাই হিসেবে চাচ্ছিলেন।

এমন স্টোরি পড়েছিলাম, মেয়ের ফ্যামিলি থেকে বলছে, 'বাবা, দেনমোহর লাগবে না, কেবল মেয়েটাকে নিরাপদে তুরস্কে নিয়ে যাও, ওটাই দেনমোহর। এখানে থাকলে বাশারের লোকজন তুলে নিয়ে যাবে।'

২০১৪-১৫ সালের দিকে সিরিয়ান শরণার্থি শিবিরগুলোতে মেয়েদের বিয়ের গড় বয়স ১৪তে নেমে আসে। আর দেনমোহর বাংলাদেশি টাকায় ১২ হাজার থেকে ১৬ হাজার।

(১৫০-২০০ ডলার, এবং তখন সময় ডলার রেট ৮০ টাকা ছিল, সেই হিসাবে)

\*\*\*\*\*\*\*\*\*

তো এই কাহিনী বলার উদ্দেশ্য কী? আমরা শুরু থেকেই বলে আসছি, সংকটেই পুরুষের সম্মান।

পশ্চিমা ঝকঝকে শহরগুলোতে সব যখন অটোমেটিক, কল ঘুরালে জল পড়ে, এজন্যই তাদের নারীরা বলতে পারছে 'আমাদের পুরুষ দরকার নেই'।

শহরে বড় হওয়া একটা ছেলে বাবাকে হিরোর চোখে দেখবে কিভাবে? বাবাকে হয়ত বড়জোর ১০ কেজির ব্যাগ তুলতে দেখেছে - বাকি সব তো এমনিই হয়।

আমাদের দেশেও সেই ঘোড়ারোগ চেপে বসতে শুরু করেছে। যত স্থিতিশীল আর উন্নয়ন হচ্ছে, পুরুষের সম্মান তত কমছে।

ভুল ভাববেন না, এমন না যে দুর্যোগ নেমে আসুক তাই চাইছি - কেবল ফ্যাক্ট বলছি।

ছাতা তো বৃষ্টির দিনে লাগেই, তাই না? কিন্তু যখন বৃষ্টি হচ্ছে না? ওটা তখন কেবলি বাড়তি ৪০০ গ্রাম ওজন।

\_\_\_\_\_\_\_\_\_\_\_\_\_\_\_\_\_\_\_\_

_**✍️**_ আহমাদ খান
