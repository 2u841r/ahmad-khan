---
title: প্রতিশোধ নিতে ব্যার্থ হাসিনা
date: '2024-08-08T08:14:32+00:00'
slug: '88'
source: 'https://t.me/akwritings/88'
channel: akwritings
category: জুলাই অভ্যুত্থান
---
অনেক ছোটবেলায় ২৮শে অক্টোবরের ভিডিও দেখেছিলাম কাজিনদের সাথে। এত খারাপ লেগেছিলো বলার মত নয়। একদিন মানত করেছিলাম, হাসিনা যেদিন মরবে সেদিন মিষ্টি খাওয়াবো মানুষকে।

কিন্তু হাসিনা তো মরে না। ভয় পেয়ে গিয়েছিলাম, যদি আমি আগের মরে যাই তাহলে এই মানতের কী হবে?

একজন আলেমের কাছে গেলাম। উনি বললেন, মারা গেলে তো আর তোমার উপর ওয়াজিব থাকবে না।

নিশ্চিন্ত হলাম।

এরপর আমরা তো বড় হয়েছি হাসিনার আমলেই। বড় হয়ে নিজেই হাসিনার জুলুমের ভিক্টিম। খুব করে চেয়েছিলাম ওকে কেউ বাপের মত মেরে দিক। রাস্তায় নেমে উল্লাস করবো।

গত কিছুদিন ঘোরের মধ্যে কেটেছে। বারবার মনে হয়, সত্যিই কী হাসিনা ক্ষমতা থেকে গেছে!

আমার বন্ধু বলল, ক্ষমতা থেকে গিয়ে কী হবে, বেঁচে তো আছে।

কিন্তু ঠান্ডা মাথায় ভেবে দেখলাম, এর চেয়ে বড় শাস্তি হাসিনার আর হতেই পারে না। ক্ষমতাবানদের কাছে চেয়ার হারানোর চেয়ে বড় ট্রাজেডি আর কিছু হয় না।

তবে শেখ হাসিনার শাস্তি কতটা ব্রুটাল একটু ভেবে দেখুনঃ

১। হাসিনা দেশে ফিরেছিলো স্রেফ একটা উদ্দেশ্য নিয়ে - বাবা হত্যার বদলা। সেই বদলা নিতে যা যা করেছে, দল গোছানো, জেলে যাওয়া, ইন্ডিয়ার কাছে দেশ সেলআউট, হাজারো খুন - সব সাইড মিশন।

ইন্টারেস্টিং ব্যপার হলো সে কিন্তু টেকনিক্যালি মুজিবের হত্যাকারীর বিচার করতে পারেনি। হ্যাঁ, অনেককে ফাঁসি দিয়েছে, কিন্তু যে সরাসরি গুলি করে মুজিবকে হত্যা করেছিলো, মেজর নুর চৌধুরী, তিনি কিন্তু এখনো বেঁচে আছেন। কানাডায় আছেন। আট মাস আগে দ্যা ফিফথ স্টেটের এক ডকুমেন্টারি থেকে জানা যায়, তিনি বেঁচে আছেন এবং ভালোই আছেন।

হাসিনা এমন কোন চেষ্টা নেই যে করেনি তাকে দেশে আনতে।

আপনি হাসিনার শাস্তি আন্দাজ করতে পারেন? সেই ৮১ সাল থেকে গত ৪৩ বছর ধরে চেষ্টার পরেও সে তার বাবার সরাসরি হত্যাকারীকে কিছুই করতে পারলো না। অল ফর নাথিং।

এখন তো সব হারিয়েছে, ক্ষমতা নেই। সে যদি কোনো কিলার ভাড়া করেও কিছু করতে চায়, সবাই জানবে কে করিয়েছে। অ্যাসাইলাম বাতিল হবে। বুড়ো বয়সটা জেলে কাটাতে হবে।

২। ইউনুসকে হাসিনা হিংসা করতো। না, ট্রোল করে বলা না, হাসিনার মুখেও উঠে এসেছিলো। 'আমি কেন হিংসা করবো', 'বংগবন্ধুর মেয়ে হিংসা করে না' এগুলো ইউনুসকে বলা তার বক্তব্য।

শুধু নোবেল বলে নয়, ইউনুসের যে পরিচিতি দুনিয়াজুড়ে, তার কানাকড়ি নেই বলে সে জ্বলেছে। এটা কিন্তু আওয়ামীলীগের কিছু নেতা আঁচ করতে পেরেছিলো। এজন্য তাকে বিশ্বনেত্রী বললে যে খুশি হয়, এটা তারা বারবার অ্যাপ্লাই করতো।

হাসিনা ইউনুসকে নিয়ে এত অবসেসড ছিলো, মামলা করে পদ থেকে সরিয়ে, হেনস্থা করেও তার ক্ষোভ মেটেনি।

হাসিনা লাস্ট কবে ইউনুসকে নিয়ে বলেছে জানেন? মাসখানেক আগে, গত ২৪শে জুন।

সেই ইউনুস বাংলাদেশের ক্ষমতায়! টিভি অন করলে কেবল ইউনুসের মুখই দেখতে হবে হাসিনাকে!

এখন বুঝতে পারি। হাসিনাকে গুলি করলে অন্যায় হত। ৫ সেকেন্ডে মরত। কিন্তু এখন থেকে বাকি জীবন তাকে জ্বলতে হবে। তার উপর আছে পাইলসসহ নানান শারীরিক অসুখ!

আলহামদুলিল্লাহ!
