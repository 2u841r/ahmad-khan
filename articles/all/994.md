---
title: সুদান ও বিউটি বায়াস
date: '2024-05-17T09:00:02+00:00'
slug: '994'
source: 'https://t.me/unfazedbd/994'
channel: unfazedbd
category: বিদেশী পলিটিক্স
---
দুটো সম্পূরক ব্যপার বলতে ভুলে গিয়েছিলাম

১। মানুষ দুর্বলকে বিপদে পড়তে দেখলে তার একটা দোষ মনে মনে ভেবে নেয় জাস্টিফিকেশনের জন্য। এটা কিন্তু আর কারো জন্য নয়, নিজের প্রয়োজনেই। রাস্তায় কাউকে মার খেতে দেখলে ভেবে নেয় হয়ত পকেটমার হবে, লীগের নেতা কাউকে থাপড়ালে বলে, ঠিকই তো আছে, ক্ষমতাওয়ালাদের সাথে লাগতে গেছে কেন? এটা না ভাবলে সে ঘুমোতে পারবে না।

এটাই তার জন্য সুবিধাজনক অপশন (Convinient Decision)। এর বিপরীতে যা আছে, অর্থাৎ অন্যায়ের বিরুদ্ধে দাঁড়ানো, সেটা তার বর্তমান লাইফস্টাইলের জন্য অসুবিধাজনক।

রোহিঙ্গাদের বেলাতেও কী তাই হয়নি? বাংলাদেশীরা যেমন বলে ওরা ড্রাগের লেনদেন করে, মারামারি করে - এইসব দিয়ে একটা সাফাই এনে শান্তিতে ঘুমোনোর চেষ্টা করে।

কিন্তু এই রোহিঙ্গারা যদি দরিদ্র আর শ্যামলা না হয়ে ফর্সা-পয়সাওয়ালা হত অবশ্যই ঐসব জোড়াতালির সাফাই আসত না। তখন প্রবলেমটা সত্যি করেই অ্যাড্রেস করা হত - হ্যাঁ গোষ্ঠি হিসেবে তারা হয়ত খুবই বাজে, ভুলে ভরা অনেক ক্ষেত্রে ইভেন ঈমান নিয়েও প্রশ্ন তোলা যায়। কিন্তু বুঝতে হবে, তাদের পিঠে যে বাড়িটা দেওয়া হচ্ছে সেটা স্রেফ মুসলিম হবার কারণেই। তাই ড্রাগ বা ডাকাতি এখানে অপ্রাসঙ্গিক।

তারা অন্যায়ের শিকার মানার পরেই কেবল আপনি লেজিট সমালোচনা করতে পারেন - যে লাখ লাখ যুবক কেন প্রতিরোধ না করে পালিয়ে এলো এদেশে?

আঞ্চলিক গোষ্ঠি হিসেবে কিছু ত্রুটি মুসলিমদের অধিকাংশ দেশেই আছে। যেমন বাংলাদেশের ব্যপারে জানতে গিয়ে চেচনিয়ার মুসলিম হয়ত বলে বসল, "বাইরে লাখ লাখ লোক কনসার্ট মারাচ্ছে, তাই মরছে মরুক" - সেটা তো ঠিক হবে না।

২। শারীরিক সৌন্দর্য সত্যিই ম্যাটার করে। পশ্চিমে একজন হ্যান্ডসাম বা সুন্দরী একই যোগ্যতার আরেকজনের চাইতে ১৫%-২০% বেশী ইনকামের সুযোগ পায়।

এক লোক বলেছিলেন, "ভাই ঢাকায় এসেছেন, বাচ্চাকাচ্চা একটু দেখে রাখবেন। আপনার বাচ্চা মোটেও কিউট না, হারিয়ে গেলে ফ্যামিলির বাইরে কেউ কেয়ার করবে না"

\_\_\_\_\_\_\_\_\_

আহমাদ
