---
title: চুল পড়া
date: '2024-10-03T16:56:26+00:00'
slug: '1645'
source: 'https://t.me/unfazedbd/1645'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---
ছোটবেলা থেকে একটা জিনিসই জানতাম, ম্যাথ নিয়ে পড়লে চুল পড়ে যায়। আর চুল পড়ে গেলে বিয়ে হয় না।

ব্যপারটা জোক হিসেবেই জানতাম। কিন্তু এই বছরের শুরুতে আমার কাজিনের বিয়ের জন্য পাত্রী দেখা শুরু হলো। ওর মাথা অলমোস্ট টাক হয়ে গেছে, বয়সে আমার বড়, কিন্তু ত্রিশের কম। প্রথম যে পাত্রী, কথাবার্তা সব ঠিকই ছিলো। কিন্তু কাজিনকে দেখে মেয়ে সরাসরি না করে দিয়েছে, মাথায় চুল নেই বলে।

শুনে অবাকই হয়েছিলাম। আমি তো জানতাম, ছেলেমানুষ কেবল পয়সা-পজিশন থাকলেই চলে। কাজিনের নিজের বিজনেস আছে একটা। মুরব্বীদের বলতে শুনলাম, দেখেছিস, এই যুগের মেয়ে, কত শর্ত দিচ্ছে!

কিন্তু এটা রুটিন হয়ে গেলো। মেয়ে হয় দেখে রিজেক্ট করে দেয়, নাহয় মাথায় চুল নেই শোনার পর। শেষ পর্যন্ত এমন অবস্থা হয়ে গেলো, কাজিনের ফ্যামিলি থেকে আগেই বলে নেওয়া হতো, ছেলের কিন্তু চুল নেই, এটা মেনে নেওয়ার পরেই বাকী কথা এগোতে পারে।

একটা ওয়েল এস্টাব্লিশড যুবক, জাস্ট মাথায় চুল নেই বলে অনেক পরিবারে সম্বন্ধ তোলার পর্যন্ত সাহস পাওয়া যায়নি।

যাইহোক, এটা বলার কারণ হলো, যদি কারো সন্দেহ থাকে বিয়ের সময় চুল কোনো ইস্যু হবে কিনা, ইয়েস, ছেলেদের জন্য অনেক বড় ইস্যু এটা।

গাইড দেওয়া হবে।

\-ak
