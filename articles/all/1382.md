---
title: 'মৌমিতা দেবনাথ, মমতা ও ফেমিনিস্ট'
date: '2024-08-30T16:57:29+00:00'
slug: '1382'
source: 'https://t.me/unfazedbd/1382'
channel: unfazedbd
category: ফেমিনিজম
---
আমাদের পার্শ্ববর্তি পশ্চিমবঙ্গে আর জি কর হাসপাতালের ঘৃণ্য কাণ্ডের পর বিক্ষোভ ছড়িয়ে পড়েছে। আমাদের সময়ে কলকাতায় এমন বড় আর লাগাতার বিক্ষোভ দেখা যায়নি। সব পেশা আর বয়সের মানুষ রাস্তায় নেমেছিলো। পুলিশও ঠিক বাংলাদেশের মত পিটিয়েছে, জলকামান ইউজ করেছে, আটক করেছে।

রাজ্যের বিরোধী দল বিজেপি যেন বহুবছর এরকমই একটা সুযোগ খুঁজছিল। নেতারা একদম নাওয়া খাওয়া ভুলে মাঠে নেমেছে। একদিন তো হরতালও ডেকে দিলো। আর চব্বিশ ঘন্টা মমতার সরকারকে ভার্বাল আক্রমণ তো চলছেই।

যত সেলিব্রেটি সবাই বাধ্য হচ্ছে এই ঘটনার প্রতিবাদে বিক্ষোভে শামিল হতে। তবে বাংলাদেশে যেমন সেলিব্রেটিদের ছোট অংশ পলিটিক্সে জড়ায়, ওখানে ওরকম নয়। প্রথম সারির সব সেলিব্রেটিই পলিটিক্সে যুক্ত। বাজে ব্যপার এটাই, এতবড় একটা ঘটনার পরও তাদের আগে পলিটিকাল চিন্তা করা লাগছে।

তবে ডিস্টার্বিং ব্যাপারটা হচ্ছে ভিক্টিমের ফ্যামিলির সাথে। একদম জন্মদিনের কেকের মতো করে পাল পাল মানুষ ফ্যামিলিটাকে ছেঁকে ধরছে। পপ কালচার বানিয়ে ফেলেছে।

এই ঘটনাগুলো নিয়ে আমরা কী ভাবছি? কথা বলা যাক।

**মৌমিতা দেবনাথঃ**

ডাঃ মৌমিতা দেবনাথ একজন নির্দোষ মজলুম। তার সাথে যা ঘটেছে তা কোনোভাবেই আর ঘটা উচিত নয়।

এটুকু আপনাকে স্বীকার করতেই হবে, আপনি একজন ফাংশনিং মানুষ হয়ে থাকলে।

আমরা যারা মাস্কুলিনিটির প্রচার করি, ফেমিনিজমের বিরুদ্ধে দাড়াই, তাদের ব্যপারে এই অপবাদ দেওয়া হয়, আমরা জেন্ডার বায়াসড। কথাটা আসলে উলটো। ফেমিনিস্টরাই বরং জেন্ডার দেখে পক্ষ নেয়।

জুলাই বিপ্লবের সময় যখন ছাত্রলীগ আর যুবলীগ ক্যাম্পাসে ছাত্রীদের নির্মমভাবে পেটালো তখনও আমাদেরকে বলা হয়েছিলো, ও তোরা তো কিছু বলবি না, তোরা বলিস মেয়েদের নাকি ভার্সিটি যাওয়াই উচিত না।

মুল প্রসঙ্গ এখানেই। আমরা এখনো মনে করি ভার্সিটিগুলোর যে পরিবেশ তাতে মেয়েদের যাওয়া উচিত নয়। কিন্তু সেটা পরের আলাপ। ছাত্রলীগ পিটিয়েছে সেটা জুলুম। সেটার বিচার আগে হতে হবে।

এই ব্যপারটা মাথায় রাখবেন। মজলুম যেই হোক, আগে তার পক্ষ নিতে হবে। কিছু অপদার্থকে দেখা যাচ্ছে মৌমিতা দেবনাথের ধর্ষক ও খুনীদের পক্ষ নিচ্ছে। মনে রাখবেন, আপনি যদি মজলুমের বিপক্ষে গিয়ে জালিমের পক্ষ নেন, আল্লাহ আপনাকেও জালিম হিসেবে কনসিডার করবেন। আর জি কর হাসপাতালে ওই রাতে না থেকেও আপনি আখিরাতে ওই ধর্ষকদের সমান শাস্তি পাবেন, কেবল তাদের পক্ষ নেওয়ায়।

আশা করি ব্যপারটা স্পষ্ট হয়েছে।

**মমতা ব্যনার্জি**

\> মমতার পদক্ষেপগুলো হাসিনাকেই মনে করাচ্ছে। হাসিনা ক্ষমতাছাড়া হলো, তার দল ধ্বংসের পথে, বাপ সর্বোচ্চ অপমানিত হলো। টেকনিকালি, এসবের কিছু ঘটতো না যদি সে জুলাইয়ের শুরুতে একটা প্রজ্ঞাপন ডেকে কোটা সংস্কারের দাবী মেনে নেয়, ছাত্ররাও ঘরে ফিরে যায়। হাসিনার ইমেজটাও হোয়াইটওয়াশ হয়ে যেতো।

মমতাও একই রকম কাজ করেছে। কেন সিসিটিভি গায়েব আর হাসপাতালে ভাংচুর করালো?

কী হয় যদি কাল্প্রিটগুলোকে সামনে এনে যথাযথ শাস্তি দেওয়া হতো?

তাতে তো তার 'বাংলার দিদি' ইমেজ আরো ঝকঝকে হতো, মানুষও মাঠে নামতো না, বিরোধীরাও সুযোগ পায় না।

কিন্তু না। ওই ক্ষমতাবানদের কাছে পাবলিকের ন্যায় দাবী মেনে নেওয়াটা সামহোয়াট দুর্বলতা! এই ঔদ্ধত্বই কিন্তু তাদের ডোবায়।

\> বড় প্রশ্ন, হাসিনার মতই কী মমতা পড়ে যাবে? তেমন মনে হয় না। কলকাতার লোকজন এখনো মারাত্মক বিভক্ত। এত ধবধবে স্পষ্ট অন্যায়ও শহুরে মিডল ক্লাসকে মাঠে নামাতে পারেনি। এই ছাপোষা ডেমোগ্রাফিকটা কিসের অপেক্ষায় আছে কে জানে।

বাংলাদেশ আর কলকাতার রিয়েলিটি পুরো আলাদা। আমরা একটা স্বাধীন দেশ, তারা কেন্দ্রের অধীনে থাকা একটা রাজ্য। তাই এক ইঞ্চি এগোনোর আগেও সেটা তাদের মাথায় রাখতে হয়। আমাদের আর্মি আমাদের পক্ষে ছিল, তাদের আর্মি কেন্দ্রের অধীনে।

তবে মমতা ঝানু পলিটিশিয়ান। প্রথমে সাত দিনের কথা বললেও তড়িঘড়ি করে সিবিআইকে দিয়ে দিলো। কারণ না দিলে সে বিচারটা চাবে কার কাছে?

এখানে ফানি ব্যাপারটা দেখুন, ঘটনাটা হাসপাতালে, মানে স্বাস্থ্যমন্ত্রনালয়ের অধীনে। সেই স্বাস্থ্যমন্ত্রী কে? মমতা নিজে! আবার প্রশাসনের কাছে বিচার চাবে সেই স্বরাষ্ট্রমন্ত্রী এবং খোদ মুখ্যমন্ত্রীও মমতা!

মামলা ট্রান্সফার করে ঠিকই কেন্দ্রের কাছে বিচার চাইতে নেমে গেছে, বিজেপিশাসিত রাজ্যে আন্দোলনের হুমকী দিচ্ছে।

ভিক্টিম মরে গেছে কয়েক সপ্তাহ, পলিটিশিয়ান তার মত পলিটিক্স করছে!

**ফেমিনিস্ট**

\> গত ১৪ই আগস্ট কলকাতার এক অভিনেত্রী লিখলেন, "সব পুরুষই ধর্ষক বা সম্ভাব্য ধর্ষক"।

জানাই ছিলো এই ধরনের মন্তব্য আসবে।

ফেমিনিজমের একটা কোর পলিটিকাল বেইস হলো রেইপ। তাই তারা খুব বেছে বেছে কিছু রেইপ নিয়ে কথা বলে, যাতে পলিটিকাল গেইন হয়, আবার নিজেরও ক্ষতি হলো না।
