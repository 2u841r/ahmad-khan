---
title: হানি ট্রাপ ও এসপিওনাজ
date: '2024-09-07T15:49:18+00:00'
slug: '125'
source: 'https://t.me/akwritings/125'
channel: akwritings
category: ভারত ও হিন্দুত্ববাদ
---
গতকাল প্রথমটা বলেছিলাম। আজকে বলবো ইন্ডিয়ান আর্মির দ্বিতীয় দুর্বলতার কথা। সেটা হলো, হানি ট্রাপের মাধ্যমে এসপিওনাজ।

ভারতের ডিফেন্স অফিসাররা এই জায়গাতে খুবই দুর্বল। পাকিস্তান ও চীনের গোয়েন্দা সংস্থা নিয়মিতভাবে হানি ট্রাপের ব্যবহার করে থাকে।

এটা থেকে আইডিয়া পেতে পারেন, শুধু ২০২৩ সালেই পাকিস্তান হানি ট্রাপের মাধ্যমে ভারতের ৭০০০ এরও বেশী সামরিক ডকুমেন্ট লিক করেছে। এ তো গেলো কেবল পাবলিকে আসা তথ্য। এছাড়া কত এসপিওনাজ পাকিস্তান বা ভারতের তরফ থেকে গোপন করা হয়েছে তার হিসাব নেই। ইভেন এই মুহুর্তেও বহু ভারতীয় অফিসার হানি ট্রাপে ফেঁসে রয়েছে।

লাগাতার এই হানিট্রাপিংয়ের কারণে অফিসারদের থেকে ইনফরমেশন লিক হওয়া থামানো যাচ্ছে না। অবস্থা এতটাই খারাপ হয়েছে, ডিফেন্স অফিসারদের একাকীত্ব ঘোচাতে সরকারীভাবে এআই গার্লফ্রেন্ড বানানো হচ্ছে। [(গত জানুয়ারীর নিউজ)](https://thedefensepost.com/2024/01/24/indian-army-honey-trapping/)

হানিট্রাপিংয়ের সাম্প্রতিক সময়ের সবচেয়ে বড় ঘটনা ছিলো গত বছরের মে মাসে। যেখানে ইন্ডিয়ান ডিফেন্স রিসার্চ ও ডেভলপমেন্ট সংস্থার (DRDO) খোদ পরিচালককে এই ট্রাপে ফাসিয়ে পাকিস্তান ইন্ডিয়ান এয়ার ডিফেন্স সিস্টেমের বলা চলে প্রায় অর্ধেক ইনফো হাতিয়ে নেয়।

ঘটনাটা এরকমঃ

২০২২ সালে DRDO এর পরিচালক কুরুলকারের কাছে একটা হোয়াটসঅ্যাপ মেসেজ আসে। মেসেজটি পাঠিয়েছে জারা দাশগুপ্ত নামের এক ইউকেপ্রবাসী ভারতীয় তরুণী। মেসেজে সে লিখেছে, সে কুরুলকারের একজন গুণমুগ্ধ, ডিফেন্স টেকনোলজিতে আগ্রহী। ভারতে ফিরে দেশের জন্য কিছু করতে চায়। আর সেজন্য যোগাযোগের বেলায় কুরুলকারের চেয়ে যোগ্য ব্যক্তি আর কে হতে পারে?

আসলেও কুরুলকার বলতে গেলে পুরো ভারতের ডিফেন্স টেকনোলজির মাথা। ভারতীয় এয়ার ডিফেন্স সিস্টেমের জ্ঞানের বেলায় এককভাবে তারচেয়ে ইনফর্মড ব্যাক্তি আর কেউ নেউ, ইভেন রাষ্ট্রপতিও না।

কুরুলকার রাজি হয়ে যান। দেশের মেয়ে দেশের জন্য কিছু করতে চায়। তার উপরে জারা একদম টেন/টেন সুন্দরী।

তারা ডিফেন্সের নানা ব্যাপারে হোয়াটসঅ্যাপে কথা বলতে থাকে। আলাপ একপর্যায়ে গভীর থিওরী থেকে নেমে সাধারণ আলাপচারিতায় নেমে আসে। কুরুলকার সারাদিন কোথায় গিয়েছে, কেমন আছে এইসব স্বাভাবিক আলোচনা। এভাবে কয়েক মাস চললো। দাম্পত্য জীবনে ফেড-আপ কুরুলকার এতদিন বেশ আনন্দেই ছিলো।

একপর্যায়ে জারা নানান লিউড ও সেমি ন্যুড ফটো পাঠানো শুরু করে। দুটো অ্যাপ ইন্সটল করতে বলে যা আসলে ছিলো স্পাইওয়ার। তবে এর ফাকে কিন্তু ডিফেন্স নিয়ে আলাপ থেমে নেই। কুরুলকারের তখন মাতালের মত অবস্থা। জারা যা চায় সব পাঠিয়ে দেয়।

চলুন একটা লিস্ট দেখি কুরুলকার কী কী ইনফর্মেশন পাঠিয়েছিলো-

\- ব্রাক্ষস ক্রুজ মিসাইল

\- অস্ত্র কোয়াডকপ্টার (ড্রোন)

\- আকাশ সারফেস-টু-এয়ার মিসাইল

\- ভারতের নিজস্ব তাপস ও রুস্তম ড্রোন

\- অ্যান্টি স্যাটেলাইট মিসাইল - মিশন শক্তি

\- সবচেয়ে গুরুত্বপূর্ণ অগ্নি সিক্স মিসাইল, যা নিউক্লিয়ার ওয়ারহেড বহন করে (এটা ইভেন রিলিজও হয়নি এখনো)

(এরমধ্যে আকাশ স্যাম সিস্টেমের টীম লীডার ছিলেন কুরুলকার নিজে)

এই মিসাইলগুলোর টেকনিকাল ডিটেইলস, ম্যানুয়াল পাওয়ারপয়েন্ট স্লাইড এবং লঞ্চিং সাইটের অ্যাকুরেট ম্যাপ সব কুরুলকার জারাকে পাঠান। এই তথ্যগুলো এত সেন্সিটিভ যে ফ্যামিলি মেম্বারদের সাথে পর্যন্ত শেয়ার করা নিষেধ।

যাইহোক, এভাবেই ইন্ডিয়ান এয়ার ডিফেন্সে সবচেয়ে জরুরী তথ্যগুলো পাকিস্তানে চলে যায়।

তবে কুরুলকারের সে খেয়াল ছিলো না। এরমধ্যে তার এক রাশিয়ান ট্রিপের সময় চলে আসে। জারাকে বলে ওখানে দেখা করতে। তবে জারা দেখা করেছিলো কিনা জানা যায়নি।

একপর্যায়ে সে বুঝতে পারে যে সে হানিট্রাপে ফেঁসেছে। কিন্তু সে অলরেডি এত সেন্সিটিভ ইনফো শেয়ার করে ফেলেছে যে কাউকে জানাতেও পারছিলো না। জারা বুঝতে পেরে ব্লাকমেইল শুরু করে।

গত বছরের মে মাসে ইন্ডিয়ান এটিএস কুরুলকারকে অ্যারেস্ট করে। তার বিরুদ্ধে ১,৮০০ পৃষ্ঠার অভিযোগ আনা হয়। পরবর্তিতে জানা যায়, প্রথম সেই মেসেজ এসেছিলো ইউকে থেকে নয়, পাকিস্তানি আইপি থেকে। এরকমও শোনা যায়, জারা নামের কারোর অস্তিত্বই আসলে নেই। আদতে এর পিছনে ছিলো পাকিস্তানি গোয়েন্দারা। আর ছবিগুলো কোনো অ্যাডাল্ট মডেলের।

\*\*\*\*\*\*
