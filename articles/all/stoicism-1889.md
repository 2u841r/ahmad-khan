---
title: Stoicism
date: '2024-11-21T12:31:03+00:00'
slug: stoicism-1889
source: 'https://t.me/unfazedbd/1889'
channel: unfazedbd
category: সেলফ ইম্প্রুভমেন্ট ও বয়েজ ইস্যু
---
.

**

Stoicism**

শুরুতেই একটা গল্প বলে নিই। রোমান সম্রাট অরেলিয়াস এর স্ত্রী ফগাস্টিনা একাধিক পুরুষের সাথে অবৈধ সম্পর্কে জড়িয়ে পড়ে। মার্কাস তাৎক্ষণিক কোনো প্রতিক্রিয়া দেখাননি, স্ত্রীকেও কিছু বলেননি। লম্বা সময় ধরে প্রস্ততি নেন। একদিন স্ত্রীর এক পরকীয়া প্রেমিককে হত্যা করেন। এরপর স্ত্রীকে ওই পুরুষের রক্তে গোসল করতে বাধ্য করেন।

আমাদের তরুণদের ডিসিপ্লিনের সঙ্কটের পিছনে অলসতার পাশাপাশি সবচেয়ে বড় দোষ এই স্টোয়িসিজমের অভাব। এই একটা জিনিস ফোকাস ধ্বংস করে দিচ্ছে।

স্টোয়িসিজম একটি স্বতন্ত্র ফিলোসফি। সেই ব্যপারে বিস্তারিত আলোচনা অন্যদিন হবে। আপাতত কারেন্ট সমস্যাটা নিয়ে কথা বলি।

স্টোয়িসিজমের একটা পার্ট হলো, যে ঘটনা আমার নিয়ন্ত্রণের বাইরে তা নিয়ে প্রতিক্রিয়া না দেখানো।

একটা সিনারিও দিয়ে বোঝাই। ধরুন, তারেক একজন তরুণ। সে নিজেকে উন্নত করতে চায়। এজন্য টার্গেট ঠিক করে কাজ শুরু করলো। জিমে যাওয়া শুরু করেছে, বই পড়ে, বিজনেস কোর্স করছে। দুই-তিন দিন পর ফেইসবুকে দেখতে পেলো, ঢাকায় একটি অস্বাভাবিক ঘটনা ঘটেছে। বেশ বড় রাজনৈতিক সঙ্কট। সে তৎক্ষণাৎ স্ক্রোলে লেগে গেলো। নানান স্টাটাস দিলো, ভিডিও বানালো। এভাবে দিনে দশ ঘন্টা কেটে গেলো। কেউ তাকে রুটিনের কথা মনে করালে সে বলল, দেশ ধ্বংস হয়ে যাচ্ছে আর তুমি জিমে যেতে বলছো?

এভাবেই প্রতি দুই দিন পর নতুন ইস্যু আসে, আর এই সাইকেল রিপিট হয়। তার সেলফ ইম্প্রুভমেন্ট হাওয়ায় মিলিয়ে গেছে। এখন সে মাঠের খেলোয়াড় না, শুধুই দর্শক, কেবল শেয়ার দিতে জানে - ঠিক দুই মাসেও আগেও যা ছিলো। চুল পরিমাণ উন্নতি হয় নি।

বাংলাদেশের পরিস্থিতি স্বাভাবিক নয়। একের পর এক অস্বাভাবিক ঘটনা ঘটছে, কালকের পরেও ঘটবে। আপনি যদি সবগুলোতেই রিঅ্যাক্ট করতে থাকেন, নিজেকে উন্নত করার পরিবর্তে ওই গসিপেই মেতে থাকেন, আপনি ঠিক এরকমই ইউজলেস থেকে যাবেন।

আজকে যে ঘটনা নিয়ে আপনি আঁতকে উঠছেন, ' ও বাবা, না জানি কী হয়' - তাকিয়ে দেখুন লাস্ট তিন মাস ধরে প্রতি সপ্তাহে একইরকম ঘটনা ঘটেছে।

একটা ঘটনা আপনাকে রাগিয়ে দিয়েছে, আপনার সম্প্রদায়ের উপর আঘাত, আপনি মাথা গরম করে বললেন, কালই আগুন লাগিয়ে দেবো। কিন্তু আগুন লাগাতে তো লাইটার কিনতে হয়, যেটা কষ্টকর। তাই আপনি কী করলেন? পাশ ফিরে শুয়ে আবার স্ক্রোল করতে লাগলেন। দু'দিন পর আবার আরেকজন আঘাত করলো, আপনি আবার বললেন, 'আসুক, দেখিয়ে দেবো'।

ভেবে দেখুন, লাস্ট দুইবার যদি আপনি এত বড় কথা না বলে, প্রতিক্রিয়া না দেখিয়ে, চুপচাপ লাইটারের ব্যবস্থা করতেন, তাহলে কিন্তু আজকে আপনার কাছে আগুন লাগিয়ে দেওয়ার সক্ষমতা থাকতো।

তাই মুখটা বন্ধ করে নিজের কাজে যান। যাই ঘটুক ওই ফোকাস থেকে সরবেন না। এতে কী হবে জানেন? একদিন সত্যি সত্যিই আপনি আগুন লাগিয়ে দিতে পারবেন।
