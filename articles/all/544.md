---
title: হাসবারা ও বিগ লাই
date: '2023-11-28T00:46:58+00:00'
slug: '544'
source: 'https://t.me/unfazedbd/544'
channel: unfazedbd
category: বিদেশী পলিটিক্স
---
হাসবারা মানে হলো প্রপাগান্ডা। আপনারা গত দেড় মাস ধরে দেখছেন, একের পর এক মিথ্যা হাতেনাতে ধরিয়ে দেবার পরেও তারা আবার নতুন মিথ্যা নিয়ে আসছে। সে কাল্পনিক ৪০ বাচ্চাই হোক বা আশ-শিফা হাসপাতালের ক্যালেন্ডার। অনেকেই ভাবছিলেন, একটা জাতি সামষ্টিকভাবে এত নির্লজ্জ্ব কিভাবে হয়? ওয়েল, এটাই হাসবারা।

মিথ্যা প্রচার করাটা তারা এত সিরিয়াসলি নেয় যে, তাদের প্রতিরক্ষা মন্ত্রণালয়ে এই ব্যপারে একটা স্বতন্ত্র শাখাই রয়েছে। যার উদ্দেশ্য পশ্চিমা বিশ্বে ইসরাইলী বয়ান প্রচার করা। এর জন্য তারা প্রতিটি বিষয়ে মিথ্যা বলে, ইভেন যেসব ব্যপারে মিথ্যা না বললেও চলে, সেখানেও। উদ্দেশ্য হলো, ঘটনা পক্ষে ঘটুক বা বিপক্ষে, ফায়দা আদায় করে আনতেই হবে।

আজকে হাসবারার একটা টেকনিক নিয়ে বলা হচ্ছে।

বিগ লাই (Big Lie) বা বিশাল পরিমাণের মিথ্যা। এর মাধ্যমে মিথ্যার পরিমাণ এত বাড়িয়ে দেখানো হবে যে, নিজ পক্ষের লোক আর নিরপেক্ষ লোকেরা তো বিশ্বাস করবেই, শত্রুপক্ষের লোকেরাও সন্দিহান হয়ে পড়বে, 'এত বড় ঘটনা মিথ্যা হতে পারে না'। হিটলারের নাৎসিরাও এই কৌশল ব্যবহার করেছে।

উদাহরণ দেখাইঃ

১০ই অক্টোবরের দিকে প্রচার করা হলো, হামাস ৪০ বাচ্চার গলা কেটে হত্যা করেছে। ভেবে দেখুন তো, যদি বলা হত দুই-তিনটা বাচ্চা তাহলে কেমন হত? সব পক্ষই মিথ্যা বলে উড়িয়ে দিত। কিন্তু সংখ্যা এত বড় করে বলা হলো, সবাই ভাববে, ৪০টা না হলেও কিছু তো ঘটেছেই। অথচ পুরো ঘটনা ভিত্তিহীন, এক সাংবাদিকের বানানো, যে পরে স্বীকারও করেছে। কিন্তু ক্ষতি যা হবার অলরেডি হয়ে গেছে। এখনও টুইটারে দেখবেন লোকে এই ঘটনা বিশ্বাস করেছে।

আর ঐ যে স্বার্থ উদ্ধার হবার পর গোপনে মিথ্যা স্বীকার করা, এটাও হাসবারার একটা টেকনিক। ইসরাইল এটা রেগুলার করে।

ইসরাইলী হাসবারা সবচেয়ে সফলভাবে ফলো করে আমাদের পার্শ্ববর্তি দেশ ভারত। কিছুদিন আগে 'কেরালা স্টোরি' সিনেমার কথা বলা যায়। ছবির ট্রেইলারে বলা হলো, কেরালা থেকে ৩০,০০০ হিন্দু মেয়েকে ইসলামে ধর্মান্তরিত করে সিরিয়ায় নিয়ে আইএসকে দেওয়া হয়েছে। অথচ পুরো ভারত থেকে আইএসে যোগ দিয়েছে মাত্র ৬৬ জন। আর কেরালা থেকে মাত্র একজন মেয়ে যোগ দিয়েছে। কোথায় একজন আর কোথায় ত্রিশ হাজার!

একজন সাধারণ ভারতীয়ও ভাবতে শুরু করলো, ৩০,০০০ ঘটনা তো আর মিথ্যা হতে পারে না। পরবর্তিতে ত্রিশ হাজারের ব্যাপারটা অস্বীকার করা হয়। কিন্তু ততদিনে ঘৃণা যা ছড়ানোর, হয়ে গেছে। আজও পক্ষের লোকেরা সেই রেফারেন্স টেনে আনে - উদ্দেশ্য পুরোপুরি সফল।

সামনে কোনোদিন সুযোগ হলে হাসবারার ব্যপারে বিস্তারিত লেখা হবে।
