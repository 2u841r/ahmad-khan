---
title: দ্রব্যমূল্যের দাম
date: '2024-11-01T07:10:24+00:00'
slug: '1770'
source: 'https://t.me/unfazedbd/1770'
channel: unfazedbd
category: দেশী পলিটিক্স
---
বাংলাদেশের রুট লেভেলের জনগণ হাসিনার জুলুমটা কিভাবে টের পেয়েছিলো সেটা আপনাকে বুঝতে হবে।

ব্রিটিশ শাসন চলার কারণে বাংলাদেশের একেবারে তৃনমূল পর্যায়ের লোকেদের চিন্তাভাবনা একেবারে নিচে নেমে গেছে। তারা কেবল লাইফের বেসিক জিনিসগুলো পেলেই খুশি হয়ে যায়।

আপনার আদর্শ, জাতীয়তাবাদ, রাজনৈতিক স্বার্থ নিয়ে তারা মোটেও কেয়ার করে না।

বাংলাদেশে শেখ হাসিনার জুলুম বলতে যদি জেল, গুম, মামলা বোঝা হয় তাহলে লাস্ট ১৫ বছরে এগুলো ফেইস করেছে সর্বোচ্চ ৫০ লাখ মানুষ।

বাকি কোটি কোটি মানুষের কাছে জুলুমের স্বরূপটা ছিলো বেয়ার মিনিমাম লাইফস্টাইলটাও কঠিন হয়ে যাওয়া। বাজারে জিনিসের দাম বেশী, কারেন্ট থাকে না, অসহ্য ট্রাফিক জ্যাম ইত্যাদি।

মাত্রাহীন লুটপাট বা অবধারিত ঘুষ খাওয়া নিয়ে এই রুট লেভেলের মানুষদের কোন সমস্যা ছিল না। বরং পারলে ওইসব লুটেরাদের পায়ে লুটিয়ে পড়েছে, প্রশংসায় ভাসিয়েছে।

কিন্তু ওই লুটের ফলে যখন জিনিসের দাম বেড়েছে তখনই তার মনে হয়েছে এই সরকার ভালো না।

আমাদের দেশের অধিকাংশ মানুষের চিন্তাভাবনা ঠিক এতটাই বেসিক ও মিডিয়োকোর। কালকে যদি জাফর ইকবাল ক্ষমতায় বসে এবং জিনিসের দাম অর্ধেক হয়ে যায়, মানুষ বিনা প্রশ্নে তাকে মেনে নেবে। চাইবে যেন এ-ই ক্ষমতায় থাকে। আপনার আদর্শ তারা পাঁচ পয়সা দিয়েও কেয়ার করে না।

কারণ আমাদের দেশের মানুষ মগজেই দরিদ্র দাস। তাকে ওই দরিদ্র লাইফটাই ভালোমত লিড করতে দেন, সে কম্যুনিজমও মেনে নেবে। কিন্তু তার লাইফস্টাইলে ছেদ পড়লে ইসলামী শাসনও মানবে না।

\*\*\*\*\*\*

ইউনুস সরকারের কিন্তু সুযোগ ছিলো ২০২৯ পর্যন্ত টিকে যাওয়ার, লোকে প্রশংসা করতো - জাস্ট নিত্যপ্রয়োজনীয় দ্রব্যের দাম কমিয়ে দিতে হতো। কারণ ম্যাক্সিমাম লোকের কাছেই ভালো-খারাপের মানদন্ড এটাই।

সরকার চরমভাবে ব্যর্থ। সিন্ডিকেট এখনো জয়ী। সেদিন বডিবিল্ডিং নিয়ে কথা হচ্ছিলো। বাংলাদেশে প্রোটিন সোর্সগুলোর দাম উন্নত দেশের চাইতেও বেশী। একটা নিম্নবিত্ত বা ইভেন মধ্যবিত্ত্ব ছেলের জন্যও বডিবিল্ডিং অলমোস্ট অসম্ভব।

হাসিনার আমলে জিনিসের দাম বাড়ার জন্য যেভাবে সিন্ডিকেটকে পরিচয় করিয়ে দেওয়া হয়েছে - সিন্ডিকেটের কারণে দাম বাড়তি, সিন্ডিকেটের প্রফিটের ভাগ হাসিনাও পায়, তাই হাসিনা গেলে এটা ভেঙ্গে যাবে এবং জিনিসের দাম কমে যাবে।

একটা বড় অংশের আন্দোলন সমর্থনের কারণ এটাই। সমর্থন বললাম এই কারণে যে, ভীতু মিডল ক্লাসের একটা বড় অংশই আন্দোলনে নামে নি। ইভেন ৫ তারিখেও বহু ছেলেকে ঘর থেকে বেরোতে দেয়নি।

\*\*\*\*\*

আমেরিকা বা তার মদদপুষ্ট সরকারগুলো সবসময় জনগণের পালস বুঝতে ভুল করে। উদাহরণস্বরুপ, আফগানে একবার মার্কিন বাহিনির জন্য প্রায় ৩০০ কোটি টাকা খরচ করে পাঠানো হলো জঙ্গল ক্যামোফ্লেজ স্যুট। অথচ পুরো আফগানের ৯৮% এলাকায় কোনো জঙ্গলই নেই।

বাংলাদেশের আন্দোলনের পর সর্বপ্রথম কাজ ছিলো আহত-নিহতদের ব্যাপারে সর্বোচ্চ গুরুত্ব দেওয়া। সাথে যারা এজন্য দায়ী তাদের বিচার করা। সরকার প্রচন্ডভাবে ব্যার্থ এখানে।

তার পরপরই এই দামের ব্যপারটায় নজর দেওয়া উচিত ছিলো।

তা না করে সরকার আছে সমকামিতা প্রতিষ্ঠায়। তাদের প্রায়োরিটি জনগণ না, পশ্চিমা বাপেরা।

আপনি চিন্তা করতে পারেন, এত খুনের পরেও গ্রামের মুরব্বি বাজারে গিয়ে হাসিনাকে ভালো বলছে জাস্ট দাম বেশী দেখে?!

এটা কিন্ত হতেও পারে!
