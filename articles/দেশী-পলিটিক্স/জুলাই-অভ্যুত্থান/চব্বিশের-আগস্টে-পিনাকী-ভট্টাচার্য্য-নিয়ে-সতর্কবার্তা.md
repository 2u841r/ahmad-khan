---
title: চব্বিশের আগস্টে পিনাকী ভট্টাচার্য্য নিয়ে সতর্কবার্তা
date: '2024-08-25T19:11:46+00:00'
slug: 'চব্বিশের-আগস্টে-পিনাকী-ভট্টাচার্য্য-নিয়ে-সতর্কবার্তা'
source: 'https://t.me/akwritings/116'
channel: akwritings
category: জুলাই অভ্যুত্থান
---

# চব্বিশের আগস্টে পিনাকী ভট্টাচার্য্য নিয়ে সতর্কবার্তা

পিনাকী ভট্টাচার্য্য আজ লিখেছে,

"জামাতের সাথে মিলে ইসলামী রাষ্ট্রের ধারণা প্রস্তাব বিপজ্জনক ও মারাত্মক ভুল রাজনৈতিক প্রদক্ষেপ!

বাংলাদেশ আওয়ামী লীগের পুনর্বাসন, পুনরুজ্জীবনে মু্ক্তিযুদ্ধের স্মৃতি, গণহত্যার দায়, রাজনৈতিক বিরোধিতা ইত্যাদি নিয়ে, জামাতের ভূমিকা নিয়ে সমাজের মধ্য শ্রেণীর প্রভাবশালী একটা অংশের যে ভয় ও বিরাগ আওয়ামী লীগ তার রাজনৈতির পুজি সংগ্রহে কাজে লাগায় তার পোয়াবারো হবে। ইন্ডিয়ার জন্য এই উপহার মেঘ না চাইতে বৃষ্টি_!_"

**বাংলা অনুবাদঃ** তোমরা হাসিনাকে সরিয়েছো, গুড জব। এবার বাসায় যাও। রাষ্ট্র কিভাবে চলবে সেটা নিয়ে একটা কথাও বলতে এসো না। রক্ত তোমাদের ঝরলেও দেশ চলবে আমাদের কথামতো।

ওয়েট, প্যাটার্নটা চেনা চেনা লাগলো না? ওই যে একাত্তরে? যুদ্ধের নয়মাস রাইফেলের ফিতেটাও না ছুয়ে, ইন্ডিয়ার হোটেলে কাটিয়ে আসা বামেরা বলে বসলো 'দেশ হবে সেক্যুলার'!

আমার ভাই ব্রাদাররা গুলি খেলো, এখনো রোজ একজন দুইজন করে হাসপাতালে মারা যাচ্ছে, তিনি ফ্রান্সে বসে 'আন্দোলন ফ্রম হোম' (রিমোট জব) করে এখন রাষ্ট্রের স্ট্রাকচারে ভাগ বসাতে চান!

এই মাটি আমাদের, মুসলমানদের। যে ছেলেগুলো গুলির সামনে দাঁড়িয়েছে সে আখিরাতের বিশ্বাস রাখে বলেই দাড়াতে পেরেছে। ছাত্রদের ইভেন বিজিবির তাকবীর দেওয়া আপনি দেখেন নি? যুদ্ধে ইসলাম থাকতে পারলে সরকারে নয় কেন?

এটা জানাই ছিলো, পিনাকী যতই খোদা-ইনশাল্লাহ বলুক, একটা রেড লাইন পর্যন্ত সে বাঙ্গালী মুসলিমকে সহ্য করবে। যারা সন্দেহ করছিলেন, তারা দেখতে পেলেন সেই রেড লাইন কী? সেটা শরীয়াহ।

এতদিন অল্প অল্প করে বলে আসছিলাম, এই দিনটার অপেক্ষায় ছিলাম।

এত জামাত-শিবিরভক্তি, জামায়াত কিসাসের বিধানের দাবী তুলুক, পিনাকী আগে তার বিরোধীতা করবে।

**একটা ব্যপারে দৃষ্টি দিনঃ**

জিয়া হাসান বলেছেন, _"পিনাকী তেইশ সালে সপ্তাহে একবার সরকার ফেলে দিতো। কিন্তু কিছু হয়না দেখে মানুষ হাসাহাসি করতো। তাই সে এমন এক স্ট্রাটেজি নিলো যা মৃত্যু পর্যন্ত চেঞ্জ করা লাগবে না। সেটা ভারত বিরোধীতা_ " (মুল বক্তব্য এরকমই)

আর এখানেই বড় আপত্তি আমার। পিনাকীর ভাষায়, "আমাদের এই ভারত বয়কট হলো দেশের স্বাধীনতা-সার্বভৌমত্ব ও আঞ্চলিক অখন্ডতা রক্ষার লড়াই।"

আমার প্রশ্ন, পিনাকীকে জনগণের এই দাবী ঠিক করে দেওয়ার অধিকার কে দিয়েছিলো? ভারত বয়কট তো আমরা পিনাকীর কথায় শুরু করিনি। আমি এমন লোককে চিনি যিনি গত ১০ বছর ধরে ইন্ডিয়ান পণ্য কেনেন না। সে সোশ্যাল মিডিয়ার সুযোগ কাজে লাগিয়ে মুভমেন্টটা নিজের করে নিতে চাইলো।

আর দাবীগুলোও বা কী? মাত্র এগুলো কেন? এখানে ইসলাম প্রসঙ্গ কোথায়?

একটা বাচ্চাও জানে ইন্ডিয়ার সাথে বাংলাদেশের মূল বিরোধ কী কারণে, পশ্চিম বাংলার ওরা আমাদের গালি দেয় কী কারণে - সেটা ইসলামের কারণে।

দেশের জনগণের আন্দোলনের ফল এনজয় করবে, কিন্তু দাবীর কোন দামই দেবে না।

এটা এভাবে বুঝতে পারেন, আপনি কারো কাছে একশো টাকা পাবেন। এলাকার একজন উদ্যোগ নিয়ে সেই লোককে হাজির করলো। কিন্তু সে মাত্র ৫টাকা আদায় করে তাকে বিদায় করে দিলো। আপনাকে কিছু বলার সুযোগই দিলো না। এই লোক কি আপনার শুভাকাঙ্ক্ষী?

\*\*\*\*\*

পিনাকী অত্যন্ত ধুর্ত একজন লোক। সে জানে দেশের অধিকাংশ লোক পড়ে না। এজন্য নিজের কমুনিস্ট স্টাডিকে কাজে লাগিয়ে মিডল ক্লাসকে তাক লাগিয়েছে। ইচ্ছে করে আঞ্চলিক ভাষা ইউজ করে রুট লেভেলে পৌছাতে চেষ্টা করেছে।

মিডল ক্লাস আগে পলিটিকাল বিশ্লেষণ শুনতো রাতের টকশোতে। হাসিনার আমলে সেই সুযোগ ছিলো না। তাই পিনাকী।

স্মার্টফোন সবার হাতে হাতে। প্রবাসীদের অবসর আছে। এজন্য নিজেকে ফ্লেক্সিবল করেছে যতটা সম্ভব অ্যাটেনশন নেওয়া যায়। কিন্তু তার কোর বিলিফে আঘাত লাগামাত্রই আজকে রিঅ্যাক্ট করেছে।

**\*\*\*\*\*\*\*\***

জুলাই বিপ্লবে পিনাকীর ভুমিকা আসলে কী? ১৭ই জুলাই থেকে ৫ই আগষ্ট পর্যন্ত? কপি করা নিউজ শেয়ার? ওইটা আমাদের ব্রাদাররা আরো ভালো করে করেছে। মাঠের আপডেট পিনাকী কোথায় পেয়েছে? ও মাঠে ছিল? ওর ফ্যামিলির কেউ ছিলো?

পিনাকী আর ইলিয়াস এক না। ইলিয়াস একজন সাংবাদিক,একজন প্রফেশনাল, প্রফেশনের কারণে দেশ ছাড়তে বাধ্য হয়েছে। পিনাকী একজন অ্যাক্টিভিস্ট। পিনাকীর চেয়ে সামি হাজারগুণ বেশী কাজ করেছে।

**

\*\*\*\*\*\***

আপনাকে বলছি, জুলাইতে টিয়ারশেল আপনার চোখে লেগেছে, পিনাকির চোখে না। এই দেশের ব্যপারে তাই পিনাকীর চেয়ে আপনার কথার দাম বেশী।