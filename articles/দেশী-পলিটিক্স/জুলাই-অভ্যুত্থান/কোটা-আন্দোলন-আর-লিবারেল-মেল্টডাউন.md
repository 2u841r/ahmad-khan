---
title: কোটা আন্দোলন আর লিবারেল মেল্টডাউন
date: '2024-07-14T19:48:59+00:00'
slug: 'কোটা-আন্দোলন-আর-লিবারেল-মেল্টডাউন'
source: 'https://t.me/akwritings/52'
channel: akwritings
category: জুলাই অভ্যুত্থান
---

# কোটা আন্দোলন আর লিবারেল মেল্টডাউন

**কোটা আন্দোলন আর লিবারেল মেল্টডাউন**

সেই ২০১৮ এর কোটা আন্দোলনে গিয়েছিলাম। তখন সারাদেশের সব ক্যাম্পাসে মিছিল চলছে।

একদিন সকালে গিয়ে দেখি ক্লাস হচ্ছে না। বন্ধুবান্ধব সব আন্দোলনে। পুলিশে ছেয়ে গেছে পুরো ক্যাম্পাস। পাশে ছাত্রলীগের একটা সমাবেশ চলছে। সমাবেশ বলতে গালাগালি আর ছাত্ররা কেউ যেন অবরোধে না যায় সেজন্য শাসাচ্ছে।

তারপর স্লোগান শুরু হলো। প্রথমে কিছু বুঝতে পারিনি, গলা ফাটিয়ে গিয়েছি। প্রায় আধাঘন্টার মধ্যে গলা ব্যাথা করা শুরু করলো। কেয়ার করিনি, তবে এর ফল পেয়েছিলাম। প্রায় তিন-চারদিন লেগেছিলো গলা ঠিক হতে।

ওইসময় পুলিশের ভয় যে ছিলো না এমন না। লীগের ছেলেরা আন্দোলনকারীদের ধরে ধরে পুলিশে দিচ্ছিলো।

তবে একটা ব্যপার। ভাবছিলাম, ভার্সিটিতে এলাম, একটা আন্দোলন করলাম না, তা কী করে হয়?

এরকম কোনো আন্দোলনে অংশ নিলে বুঝবেন তারুণ্য কী জিনিস। আপনার আশেপাশে হাজারখানেক আপনার বয়সী যুবক যখন স্লোগান দেয় - রক্ত নেচে ওঠে একরকম। তারা যদি পুঁইশাকের দাবীতেও আন্দোলন করে - আপনি অংশ নিতে চাইবেন।

ওই কয়েকদিনের চিত্র ছিলো অন্যরকম। হলে গিয়ে দেখতাম অধিকাংশ রুমে ছেলেরা নুরু-রাশেদের বক্তব্য শুনছে।

\*\*\*

তবে আন্দোলন নিয়ে আমিসহ বন্ধুবান্ধবের মনে সন্দেহ হতে লাগলো। বড় ফ্যাক্টর ছিলো নুরু নিজেই।

স্লোগানগুলো কেন্দ্র থেকেই সাজেস্ট করতো।

"শেখ হাসিনার বাংলায়, বৈষম্যের ঠাই নাই" - এখনো মনে পড়লে হাসি আসে।

নুরুকে নিয়ে কিছু খটকা ছিলো। প্রথমতঃ আমার নিজের ভাবনা তো বটেই, আমাকেও অনেকে জিজ্ঞেস করেছে - আচ্ছা নুরু যদি সরকারের এত বড় রাইভালই হয়ে থাকে, ওকে মেরে ফেলছে না কেন? কারণ এটাই তো সরকারের জন্য তখনকার পরীক্ষিত প্রাকটিস ছিলো। আপনারা জানেন, জাহাঙ্গীরনগরের এক ছেলেকে মেরে নদীতে ভাসিয়ে দিয়েছিলো।

উত্তর পেলাম এক বিজ্ঞজনের কাছে। বলেছিলেন, মেরে যে ফেলতে চায়নি তা না, কয়েকবার হামলা করে ওয়ার্নিংও দিয়েছে। কিন্তু ওর পিছনে আমেরিকান অ্যাম্বাসী আছে।

যেখানে খোদ আওয়ামি-কিংবা বিএনপি নেতারা বছরের পর বছর সুযোগ পায় না, নুরু সেখানে আত্মীয় বাড়ীর মত আসা যাওয়া করতো।

পরে যখন মা ডেকে ফেললো আর ডাকসুতে দাড়ালো তখন বোঝা গেলো ও আসলে কী চায়।

বিএনপি মরোঃমরোঃ, মার্কিনিরা একটা এক্স ফ্যাক্টর খুজছিলো, নুরু নাথিং থেকে উঠে আসা ছেলে, খিদে অনেক। একইসাথে, তার করা একটা আন্দোলন দাবী মানিয়ে নেওয়ার ক্ষেত্রে সাকসেস্ফুল, ফলে তার রাজনৈতিক ক্যারিয়ার সিভি একদম শুরু থেকেই ভারী।

এরপর যখন সাফাদীর সাথে ওঠাবসা করতে শুরু করলো, নিজেকে থাপ্পড় মারতে ইচ্ছে হয়েছিলো। আমেরিকা নাহয় একরকম, কিন্তু ইসরাইল? এই অমানুষদের কাছে একজন বাংলাদেশী হয়ে বিক্রি হলো? এর চেয়ে নুরু মরে গেলেই পারত।

অবাক লাগে, এর পিছনে স্লোগান দিয়েছিলাম!

\*\*\*\*\*\*\*

নুরুর প্রসংগ আনার কারণ হলো, সময়ের সাথে বুঝতে পেরেছি, ওই বয়সী ছাত্রদের ম্যানিপুলেট করা কত সহজ! নুরুর মত চরের সর্বহারা কেউও তা করতে সক্ষম।

ছাত্রদের একটা আন্দোলন করা লাগবে, সরকারেরও লাগবে। এজন্য খেয়াল করেছেন কিনা, আগেরবারের মত ছাত্রলীগ মারছে না।

সরকার অপেক্ষা করছে সময় দিয়ে ডাইআউট করে ফেলার, যেন ছাত্ররা নিজেরাই আগ্রহ হারায়। সরকার নিজেই তা বলছে।

মনে রাখা দরকার, মিছিল-আন্দোলন এগুলো পলিটিকাল কর্মসুচী। আর সরকারে যারা তারাই তো পলিটিশিয়ান, তারা যুগের পর যুগ কেবল এগুলোই করেছে। তারা ছাত্রদের চেয়ে খুব ভালোভাবে জানে কখন কী করতে হবে।

প্রথম কোটা আন্দোলনে যেসব সীমাবদ্ধতা ছিলো এবারো ঠিক তাই আছে। এত বিশাল আন্দোলন কিসের বিরুদ্ধে আসলে? কোনো জটিল ইস্যু না, শিক্ষা মন্ত্রণালয় ২ মিনিটে প্রজ্ঞাপন জারী করে এটা ঠিক করতে পারে।

সরকার বরাবরই আন্দোলনকারীদের অদুরদর্শীতা এনজয় করে এসেছে। উদাহরণস্বরুপ, ২০১৩ সালের ৪ই এপ্রিল, হেফাজত যে পরিমাণ লোক জোগাড় করতে পেরেছিলো, তা যদি বিএনপি, জামাত কিংবা বামেরাও পারতো - ক্ষমতা না নিয়ে ছাড়তো?

এখানেও কী তাই না? ফেসবুক-সারা মিডিয়াপাড়া জুড়ে দেখা যাচ্ছে এত ওয়াইডস্প্রেড আন্দোলন হচ্ছে খুব সামান্য একটা দাবীতে। ২ মিনিটের একটা প্রজ্ঞাপন যাতে বছরে পাস করা ২২ লাখ গ্রাজুয়েটের মাত্র ১৫ হাজার অতিরিক্ত ছাত্রকে চাকরির সুযোগ দেবে। সরকারের নীতিনির্ধারকেরা এসব দেখে নিশ্চয় হাসছে!

\*\*\*\*\*\*\*\*

তবে সবচেয়ে ভালো দিক এই রাজাকারের ব্যপারটা। আমাদের দেশে ধর্মবিদ্বেষকে শেল্টার দেওয়া হয় এই সো-কল্ড মুক্তিযুদ্ধের নামে, ফেমিনিজম প্রমোট করা হয় মুক্তিযুদ্ধের নামে। এমন কোনো দেশী ফেমিনিস্ট লিডার দেখেছেন যে এই জিনিস কপচায় না?

তারা তাদের কার্ড ওভারপ্লে করে ফেলেছে।

'যারা কোটা চায় না তারা রাজাকার' -সিরিয়াসলি?

ব্রো আমি এখানে লিটারালি দ্যা ভিক্টিম। এখন আমার উপর টর্চারের জন্য লাঠিটা যদি হয় ্মুক্তিযুদ্ধের চেতনা (Whatever that means) - তুমি কতোদিন ইউজ করতে পারবা?