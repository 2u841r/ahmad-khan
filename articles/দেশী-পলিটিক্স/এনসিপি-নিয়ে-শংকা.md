---
title: এনসিপি নিয়ে শংকা
date: '2025-02-28T17:59:27+00:00'
slug: 'এনসিপি-নিয়ে-শংকা'
source: 'https://t.me/akwritings/234/https://t.me/akwritings/235'
channel: akwritings
category: দেশী পলিটিক্স
---

# এনসিপি নিয়ে শংকা

ছাত্ররা নতুন দল এনেছে। ব্যাপারটা খানিক ফ্রেশ বাতাসের মত হওয়ার কথা ছিলো, যে ফাইনালি মানুষ লীগ বা দল - এই দুই বাইনারি থেকে বেরিয়ে নতুন কারো উপর আস্থা রাখার সুযোগ পাচ্ছে, যারা আসলেই ক্যাপাবল। কিন্তু আনফরচুনেটলি, দেশের মানুষকে আবারো হতাশ হতে হবে।

কিন্তু কেন? কেন হাসিনার মত সাইকোপ্যাথকে সরানোর মত অসম্ভব কাজটা সম্ভব করে দেখানো এই ছাত্রদের পলিটিকাল পার্টিটা প্রব্লেমেটিক?

এই দল নিয়ে আশংকার অনেক কিছু আছে। অনেকেই অনেক কিছু বলছেন। যেমন, নতুন দলের পদস্থ নেতাদের আয়ের স্থায়ী উৎস নেই। ফলে আগামী দিনে তারা ফুলটাইম পলিটিক্স করলে দুর্নীতিতে জড়িয়ে আরো একটা বিকাশ নুর সিচুয়েশন তৈরি হবে।

এই যুক্তিটা ভ্যালিড। বা ধরুন একদম অভিষেকের দিনে মারামারি আর সো কলড 'পদবঞ্চিতদের' বিক্ষোভ। এটাও কিন্তু শহুরে শিক্ষিত ক্লাসের কাছে দাগ রেখে গেলো।

কিন্তু আমার আশংকটা আরেকটু উপরে।

প্রথমতঃ আমি কেন মনে করি 'জাতীয় নাগরিক পার্টি' বাংলাদেশের জন্য আশঙ্কার কারণ?

\_ দল চালানোর জন্য কী ধরণের রিসোর্স-সহায়তা পাচ্ছে?

\_ তাদের আদর্শিক ভিত্তি কী?

\_ অর্জনগুলোকে কীভাবে পুনঃ বিক্রয় করা হবে? (তাইওয়ান ইফেক্ট)

ছাত্রদের নতুন দলকে বলতে পারেন হাসিনা পতনের এক বছর আগে গঠিত হওয়া গণতান্ত্রিক ছাত্রশক্তির রিমাস্টার্ড ভার্সন। আসিফ-নাহিদ-আখতার এরা সবাই আগেই ছাত্রশক্তির নেতৃত্বে ছিলো। ছাত্রশক্তিকে ধরা হয় ডঃ ইউনুসের গৃহপালিত ছাত্রসঙ্গঠন। বলতে পারেন তিনিই এর উপদেষ্টা, পৃষ্ঠপোষক।

তো একটা দলের সাথে ডঃ ইউনুসের জড়িত থাকা, শুধু এটুকুই যথেষ্ট যে তারা কী ধরণের পলিটিকাল রিসোর্সের অ্যাক্সেস পাচ্ছে।

ব্যপারটা একটু বুঝিয়ে বলি।

**•• একদম বাচ্চা আলাপঃ নেতা ও রাজনৈতিক দল আসলে কী?**

ধরুন, আপনি কোনো বিরাট জমায়েতে গিয়েছেন, জানাজা, সমাবেশ, বা টার্মিনাল। অজু করতে গিয়ে দেখেন পানি নেই। বা বাথরুমের ব্যবস্থা নেই। সবাই পানির খোঁজ করছে। এরমধ্যে একজন বললো, ভাই রাস্তার ওইদিকে পাওয়া যেতে পারে। আপনি দেখবেন চার-পাচজন লোক তাঁকে ফলো করা শুরু করে দিয়েছে।

এইমাত্র কী ঘটলো বুঝতে পারছেন? ওই চার-পাচজন লোক, ঐ লোকটাকে মাত্র দশ সেকেন্ড আগেও চিনতো না। সে ইভেন নিশ্চিতও না যে ওখানে পানি আছে কিনা। তারপরেও তারা লোকটাকে ফলো করেছে।

কেন? দুটো কারণে,

প্রথমতঃ সেই লোকটা একটা সমাধানের সম্ভাবনা দেখিয়েছে।

দ্বিতীয়তঃ আল্লাহ মানুষকে এভাবেই তৈরি করেছেন। অধিকাংশ মানুষ চিন্তাভাবনা করে না। তারা সেই চিন্তাভাবনার ভারটা অন্য কারো উপর ছেড়ে দেয়। এভাবেই তৈরী হয় লিডারশীপ।

এটা মানুষের চিরন্তন সত্য। আপনি যদি কয়েকজন মানুষকে মাটির নিচেও আটকে রাখেন, সাতদিন পরেও আপনি সেখান থেকে একজন লিডার বেরোতে দেখবেন।

একইভাবে, রাজনৈতিক দলের মুল কাজই মানুষকে কনভিন্স করা। একটু ভালো করে ভেবে দেখুন, 'নির্বাচনি প্রচারণা' বলতে আমরা যা বুঝি তা আসলে কিন্তু মানুষকে বিশ্বাস করানোর চেষ্টা। এবং সেটা শর্ট টার্মের জন্য। একে বলে ব্যান্ড ওয়াগন ইফেক্ট। নিচে এই ইফেক্ট নিয়ে আরেকটু বলেছি।

**•• ওপিনিয়ন ইঞ্জিনিয়ারিংঃ**

উপরে যেটুকু পড়লেন সেটা রাজনীতির একদম বেসিক জিনিস। সৃষ্টির গোড়া থেকেই একজন মানুষ অনেকজনের উপর মানুষের উপর মনস্তাত্বিক দখল নিতে পেরেছে। কিন্তু আগে এটা ছিলো ট্রায়াল অ্যান্ড এরর। অর্থাৎ, কিছু নতুন জিনিস ট্রাই করবে, কাজ করলে রিপিট হবে, না করলে বাদ।

কিন্তু যুগ বদলেছে। লাস্ট দুই-তিনশো বছরের মধ্যে মানুষের মনস্তত্ব নিয়ে পড়াশোনায় ব্যপক উন্নতি হয়েছে।

একপর্যায়ে এটা প্রমাণিত হয়েছে যে, আমরা যেমন ইঞ্জিনিয়ারিংয়ের মাধ্যমে নানান যন্ত্রপাতি বানাই, তেমনি মানুষের মতামতও নিজেদের মত বানিয়ে নেওয়া সম্ভব।

(সবচেয়ে কমন উদাহরণটা হতে পারে ইউটিউব। বহুবার এমন হয়েছে না, মনে মনে একটা ভিডিও খুজছেন, ইউটিউব ওপেন করে সবার উপরেই দেখলেন ভিডিওটা হাজির। এটা কিন্তু বাই অ্যাক্সিডেন্ট না! সব একদম ক্যালকুলেট করা।

আসলে একজন কমন মানুষের ব্রেইন ইজি কিছু প্যাটার্ন ফলো করে কারণ তারা পরিবর্তন, চাপ ভয় পায়। ফলে তাদের অ্যাক্টিভিটির প্যাটার্নের একটা মোটামুটি ডাটা থাকলেই তাদের পরের মুভ কী হবে সেটা প্রেডিক্ট করা ইজি)

এবার বলুন তো, মানুষের মতামতের উপর দখল নেওয়ার দরকার সবচেয়ে বেশী কাদের?

রাজনীতিবিদদের!

**•• প্রশান্ত কিশোর ও ব্যান্ডওয়াগন ইফেক্ট**

একটা রাজনৈতিক দল কীভাবে নির্বাচনে জেতে? আমাদের ধারণা কেবল পলিটিশিয়ানদের জোরেই। এটা ভুল ধারণা।

এটা মোটামুটি বুঝতে পেরেছেন যে শিক্ষিত লোকেরা অশিক্ষিত-অল্পশিক্ষিত লোকেদের চিন্তাভাবনা নিয়ন্ত্রণ করে। কিন্তু এটাকে কীভাবে রাজনৈতিক দল ইউজ করে সেটার জন্য পাশের দেশ ভারতের একজনকে দেখতে পারেন।

প্রশান্ত কিশোর। নামটা ভারতীয় রাজনীতিতে অনেক পরিচিত। অথচ এই লোকের কোনো পলিটিকাল ব্যাকগ্রাউন্ড ছিলো না। টিপিকাল শিক্ষিত পেশাজীবি।

তার আরেকটা পরিচয় হলো, তিনি ইলেকশন স্ট্রাটেজিস্ট। যেনতেন না, ইন্ডিয়ান পলিটিক্সে ধরে নেয়া হতো, কিশোর যাদের পিছনে থাকবে, তারাই জিতবে।

---

তার সিভি খানিকটা এরকম, ২০১২ গুজরাট বিধানসভাতে বিজেপির হয়ে কাজ করেছিলো, বিজেপি জেতে। একই কাজ ২০১৪ লোকসভা নির্বাচনেও করে দেখায়।

২০১৫ সালে বিহারের বিধানসভা ভোটে মহাগতবন্ধন দলের হয়ে কাজ করে, তারা জিতে যায়।

২০১৭ সালে পাঞ্জাব বিধানসভা, ২০১৯শে অন্ধ্র বিধানসভা, এবং ২০২০ এ দিল্লিতে কেজরিওয়ালের হয়ে কাজ করে। এরা সবাই জিতে যায়।

ইভেন মমতাও একুশের ভোটে কিশোরকে হায়ার করে, এবং জিতে যায়!

অবশ্য বাংলাদেশেও ছিলো। আওয়ামী লীগের দলীয় একটা গবেষণা সংস্থা ছিলো, Center for Research and Information (CRI)। এই সিআরআইতে অনেক টপ লেভেলের পজিশনে কাজ করতো বড় বড় ইঞ্জিনিয়ার।

লীগ এত অভিজ্ঞ আর পুরোনো দল, তবু জানতো বাংলাদেশীদের মাইন্ড ম্যাপিংয়র জন্য বাইকে চড়া অশিক্ষিত কর্মী দিয়ে কাজ হবে না, পড়াশোনা জানা লোক লাগবে।

**•• এবার আলোচনা করা যাক ব্যান্ডওয়াগন ইফেক্ট নিয়ে।**

আচ্ছা, আপনি ফুটবল টিমকে সাপোর্ট করেন, সেটা কেন? আপনি কীভাবে জানলেন তাদের ব্যপারে? ভালো করে খুঁজতে গিয়ে দেখবেন, আসলে আপনি আশেপাশের কাউকে ফলো করেই সেদিকে গিয়েছিলেন। আপনি এলিয়েনেটেড বা অচ্ছ্যুত হতে চাননি।

একই কারণে কোনো গান ভাইরাল হলে সম্ভাবনা আছে গোপনে হলেও আপনি সেটা একবার শুনবেন, এবং অধিকাংশ ক্ষেত্রে, পছন্দ করবেন।

এই মাস পিপল মনে করে যে তারা নিজে ডিসিশন নিচ্ছে। আসলে এটা বুঝতে পারে না যে তাদের সাইকোলজিকালি ম্যানিপুলেট করা হচ্ছে।

ভিড় দেখে ভিড়কে ফলো করাকে বলে ব্যান্ডওয়াগন ইফেক্ট। এটা অবশ্য শর্ট টার্ম ম্যানিপুলেশন টেকনিক। এটা ইউজ করা হয় ডায়েট, ফ্যাশন, মিউজিক এবং নির্বাচনের আগে।

বাংলাদেশের জনগণ কালেক্টিভলি অতটা ইন্টেলিজেন্ট না। এজন্য তাদের ম্যানিপুলেট করতে খুব বেশী কিছু লাগে না।

**

•• কেন ছাত্রদের নতুন দল নিয়ে শংকা রয়েছে?**

শুরুতে যে পয়েন্টগুলো এনেছিলাম সেগুলো আলোচনা করা যাক।

\_ দল চালানোর জন্য কী ধরণের রিসোর্স-সহায়তা পাচ্ছে?

এটা আর অজানা কিছু নয়, নতুন দলটা মার্কিনপন্থী, বা অ্যাটলিস্ট মার্কিনপন্থী লিবারেলদের সহায়তা ও সমর্থন আছে।

সেইধরণের লিবারেলিজমের আচ দেখা গেছে। সম্পত্বিতে নারীর অধিকার নিয়ে দল বানানোর আগেই একটা টেস্ট কেস খেলেছিলো। একইসাথে নেতৃত্বে নারী থাকা নিয়ে প্রথমে কিছু নয়েজ তৈরি করলো। আজকে দল ঘোষণায় পুরো ফেমিনিস্ট প্লেবুক ফলো করেছে, নেতৃত্বে থাকা মেয়েদের দেখলে বোঝা যায়। তাসনিম জারার মত পশ্চিমি অ্যাসেট একেবারে নেতৃত্বের প্রথম পাতায় (ভ্যাক্সিন আর পরিবার পরিকল্পনা নিয়ে তার হিস্ট্রি দেখবেন)।

যাইহোক, বলছিলাম এরা যে ধরণের পশ্চিমি সাইকোলজিকাল ইঞ্জিনিয়ারিং রিসোর্সের অ্যাক্সেস তারা পাবে সেটা অনেক পাওয়ারফুল। র‍্যান্ড বা পিউ রিসার্চ বাদ দিলেও ইউনুসের সাথে সরাসরি কিছু লিবারেল স্ট্রাটেজি ফার্মের সম্পর্ক আছে।

ভোটে জিততে এখন পলিটিকাল কাজের পাশাপাশি এই ধরণের ফার্ম অর্ধেকের বেশী কাজ করে দিচ্ছে।যেমন ট্রাম্পের এবারের জয়ের পিছনে ছিলো হেরিটেজ ফাউন্ডেশন (প্রজেক্ট-২০২৫), adf (অ্যাবর্শন ও নারীদের ইস্যু, roe v wade এরাই বাতিল করিয়েছিলো)।

মার্কিন GMMB যারা কিনা ওবামাকে জিততে হেল্প করেছিলো, তাদের সাথে ডক্টর ইউনুসের সম্পর্ক রয়েছে। এছাড়া হাব প্রজেক্ট, পার্পোজ, ওপেন সোসাইটি ফাউন্ডেশনের তো ইউনুস ঘরের লোক।

\_তো শংকাটা কোথায়? আদর্শিক প্রশ্নে।

দেখুন, বাংলাদেশের মানুষকে ম্যানিপুলেট করা ইজি। এতদিন লুটেরা কিছু লোক পেটের ধান্দায় মানুষকে ম্যানিপুলেট করেছে। কিন্তু ভেবে দেখুন, বিড়িতে ভোট বিক্রি করা এদেরকে যখন বিশ্বমানের সাইকোলজিকাল রিসোর্স নিয়ে ম্যানিপুলেট করা হবে তখন কী অবস্থা হবে? বাংলাদেশীদের মাইন্ড নিয়ে ভাতের মত চটকাবে। আর পশ্চিম যা-ই করুক, তার পিছনে আইডিওলজিকাল উদ্দেশ্য থাকবেই।

এভাবে বুঝুন, গ্রামে ৫০ বছর পার করে দেওয়া একজনের চাইতে সাতদিন আগে আসা একটা এনজিও কর্মকর্তা বুঝে যায় এখানকার লোকেদের কী দরকার। কীভাবে? ওই যে, রিসোর্স।

সেটাকে এবার ন্যাশনাল পর্যায়ে ভাবুন।

এই এত ভারী ভারী টুল পশ্চিম ইউজ করবে আমাদের ম্যানিপুলেট করতে, ফোর্স করবে লিবারেলিজম-ফেমিনিজম-সেকুলারিজমে মুখ ডোবাতে। ধার্মিক ট্যাগ ভয় করে চলা 'শহুরে শিক্ষিত' (পড়ুন আশির দশকে ব্রেইনওয়াশড লিবারেল ছাপোষা গার্বেজ) ফাইনালি পলিটিক্সে রেস্টিং প্লেস পাচ্ছে।

মোটকথা তারা বোকা বানাবে জনগনকে, একইরকম ভয়ঙ্কর ব্যপার হলো, সেটা করবে পশ্চিমি স্বার্থরক্ষায়।

আগস্টের বন্যায় ত্রাণের ১ হাজার কোটির তহবিল দেওয়া হয়েছিলো কিছু এনজিওকে (মিনিস্ট্রিকে না)। এই টাকার ১% কাজ করলেও সেইগুলো বারবার দেখিয়ে স্থায়ী সিমপ্যাথি আদায় করবে।

শুরুতে তাইওয়ান ইফেক্টের কথা বলেছিলাম। এটা আসলে চীনের জনগণকে লক্ষ্য করে আমেরিকার চালানো ম্যানিপুলেশনের কৌশল। তারা তাইওয়ানকে সামনে এনে দেখাতে চায়, দেখো চীনের মত ঝকঝকে লাইফ এরাও পাচ্ছে, সুতরাং চীনের মত দমবন্ধ সোসাইটির বিপরীতে একটা লিবারেল সোসাইটিও একই রকম সমৃদ্ধি দিতে সক্ষম।