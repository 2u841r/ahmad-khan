---
title: 'রহস্য, পুরুষের অস্ত্র'
date: '2023-12-17T13:00:11+00:00'
slug: '22'
source: 'https://t.me/akwritings/22'
channel: akwritings
category: রোমান্স ও রিলেশনশীপ
---
গ্রামের একটা ছেলে প্রেম করতো। মেয়েটা বিকেলবেলা ফোন দিয়েছে, কী করো? ছেলেটা বলছে, আমার দোতলার ছাদের ফুলগাছগুলোয় পানি দিচ্ছি।

আসলে ভ্যান চালায়, ছাদ দূরে থাক একটা টিনের বাড়িও নেই।

আচ্ছা কোনোভাবে যদি ওই মেয়ের সাথে বিয়ে হয়, আর এসে আসল ব্যাপার জেনে যায়, সে কী ছেলেটাকে আগের মত সম্মান করবে?

পুরুষের ব্যাপারে একটা জিনিস খুব ভালো করে জেনে রাখা দরকার, পুরুষ সেখানেই যাবে, যেখানে সে সম্মান পায়, ইভেন জেলে হলেও। ছেলেরা অ্যাক্সিডেন্ট ভুলতে পারে, অসম্মান কোনোদিনও ভোলে না।

সম্মানের একটা বড় অংশ আসে রহস্য থেকে। কারো ব্যাপারে আগাগোড়া জেনে গেলে সেই সম্মান থাকে না। এলাকার বড়ভাইকে একদিন একা কান্নাকাটি করতে দেখলে আগের মত সম্মান করতে ইচ্ছে করবে?

অ্যারেঞ্জ ম্যারেজ টিকে যাওয়ার বড় একটা কারণ এই রহস্য। মেয়েটা প্রথম দিন থেকেই এসে দেখছে ঘরে প্লাস্টার করা নেই, উপরে টিন। সে আশাহত হবে না, কারণ তাকে ডুপ্লেক্স বাড়ীর লোভ দেখানো হয়নি।

সব একদম স্ক্রাচ থেকে শুরু হয়, এরপর স্বামীর ব্যপারে জানা যেকোনো পজিটিভ কিছু তাকে মুগ্ধ করবে।

নারীরা তার পুরুষের ব্যাপারে উচ্চ-ধারণা করতে পছন্দ করে।

পিচ্চি মেয়েরা যেভাবে বলে, 'আমার রিফাত কিন্ত আলাদা'।

এটা বলে কারণ রিফাত তার কাছে একটা রহস্য, সে রিফাতের ব্যাপারে সবকিছু জানে না।

আগের যুগে পুরুষ শিকারে বের হতো, ঘরে থাকা নারীরা কল্পনা করতো সে দুনিয়া জয় করে ফিরছে।

আপনি যখন সকালবেলা অফিসের জন্য বের হন, আপনার স্ত্রী ভাবে না জানি কী করছেন, সেটা তার কাছে রহস্য, আর এই রহস্যই অন্যতম কারণ সে আপনাকে সম্মান করে।

অনেক বোকা পুরুষ এই রহস্য ভেঙ্গে দেয়, তার স্ত্রী হয়ত ভাবছিলো সে যুদ্ধ জয় করে ফিরছে, অথচ সে নিজেই টেক্সট করে জানালো ফ্যানের নিচে বসে পা দোলাচ্ছে।

ছোট ব্যবসায়ীরা এই ব্যপারে বেশ ঝামেলায় থাকেন। তার বৌ জানেই সে সারাদিন দোকানে বসে কাটায়, চাইলেও তাই কোনো উচ্চ চিন্তা করতে পারেনা। ইভেন ঝগড়ার সময়ও টেনে আনে, "তুমি তো সারাদিন বসেই কাটাও"।

\*\*এই ব্যাপারে হামজা আহমেদের দারুণ একটা ভিডিও আছে, লিংক কমেন্টে থাকবে।

এলাকার বড়ভাইয়ের গল্প শোনাই। ভাই আগে সারাদিন আড্ডা দিত, তাস-পাবজি, আর বিকেলবেলার ফুটবল। বিয়ের পর আর ভাইকে দেখাই যায় না। কেবল ভাবতাম, সব বড়ভাইরাই কি বিয়ের পরে এরকম বউ পাগল হয়ে যায়?

পরে আস্তে আস্তে বুঝলাম কী ঘটেছে।

ভাঙ্গাচোরা মানুষটাকে অটোওয়ালা, তরকারীর ব্যবসায়ি, এলাকার পেশাজীবীরা কেউ বিন্দুমাত্র সম্মানের চোখে দেখে নাই, বেকার-ছন্নছাড়া, বাপের পয়সায় চলে,পজিশন নেই। তাই এতবছর পর কেউ যখন তার ভয়েসের প্রশংসা করছে, তার অস্তিত্বের ব্যাপারে সবাই যত্নবান হয়ে উঠেছে, তখন আর ভাইয়ের আর বাইরের কাউকে পাত্তা দেয়ার দরকার পড়ছে না।

এর আগে মাত্র একবারই তাকে এমন কেয়ার করা হয়েছে, সেটা তার জন্মের পর।

ভাই যেন সত্যি সত্যি নতুন করে জন্ম নিয়েছে।

ভাই বলছিলেন, একদিন মোটামুটি একটা ভিড় ঠেলে ঝালমুড়ি কিনলাম, তোদের ভাবী বলল, কিভাবে আনলেন? যে ভীড়!

তোরা জানিস এর চেয়ে কত ডেঞ্জারাস কাজ করছি, মারামারি করছি, এত সিম্পল একটা কাজের জন্য কেউ আমারে এরকম শ্রদ্ধা করবে জীবনে ভাবতে পারি নাই।

এক সময় পোলাপান নিয়ে এক ডজন স্পীডের বিল দিছি, কেউ পরেরদিন মনে রাখে নাই। এখন ৫০টাকার আইস্ক্রিম নিয়ে ঘরে যাই, আমার স্ত্রীর হাঁসি দেখে মনে হয়, আরেকটু দামীটা আনলে পারতাম!

ভাই এখন আর ১২টা পর্যন্ত বাইরে থাকে না, আগে সত্তর-আশির নিচে বাইক চালাতো না, এখন আর চল্লিশের উপর ওঠায় না।

যাইহোক রহস্যে ফিরি। ভাই বলেন, বৌ ফোন দেয়, এই ফোনকলটার জন্য আমি ২০ বছর ধরে ওয়েট করে ছিলাম। রিলেশনের বিয়ে টেকেনা তার একটা কারণ হলো, ওরা বিয়ের আগের দিনও ঘন্টা ধরে কথা বলেছে। তাই আজকের কলটার আলাদা কোনো মিনিং নাই।

অ্যারেঞ্জ ম্যারেজে যেমন একজন নতুন মানুষকে অল্প অল্প করে জানার আনন্দ (Joy of Exploration), যারা রিলেশন করে তাদের এক্সপ্লোর করার কিছু তো নাইই উলটো ফাও গালগল্প করে এত ভালো জিনিসটা পুরোপুরি নষ্ট করে ফেলে।

যাইহোক, আমরা বুঝে নিলাম, ভাই সুখেই আছে।
