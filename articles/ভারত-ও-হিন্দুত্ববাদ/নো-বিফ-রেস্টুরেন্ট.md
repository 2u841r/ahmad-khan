---
title: নো বিফ রেস্টুরেন্ট
date: '2024-12-16T20:28:50+00:00'
slug: '204'
source: 'https://t.me/akwritings/204'
channel: akwritings
category: ভারত ও হিন্দুত্ববাদ
---
এই বছরের শুরুর দিকের ঘটনা। পাশাপাশি তিনটা রেস্টুরেন্ট। মাঝেরটায় গেলাম। নো বিফ সাইন টানানো। বললাম, বিফ বিরিয়ানি আছে?

ম্যানেজার বললো, নেই।

বললাম, গরুর মাংসের কী মেনু আছে তাহলে?

\- কোনো আইটেমই নেই।

: কেন?

\- (হাসছে) বোঝেনই তো, হিন্দুরা আসে। আর দেশের অবস্থা ভালো না।

: কিন্তু বিফ রাখলে তো অতিরিক্ত মুসলিম কাস্টমার পেতেন। আর বিফের তো ৫/১০ টাকার মত সস্তা মেনু হয় না, প্রফিটও ভালো হতো।

কী সব আমতা আমতা বলে গেলো। বললাম, পাশের রেস্টুরেন্টে বিফ আছে। আমি ওখানে যাচ্ছি।

যে হোটেলের কথা বলছি এটা কিন্তু মোটেও হিন্দু এলাকার না। একদম শহরের মাঝখানে, প্রথম সারির হোটেল। অনেক উন্নত, ইভেন পর্দানশীন মহিলাদের জন্য আলাদা ব্যবস্থা আছে। কিন্তু বিফ নেই।

৫ই আগস্টের পরে সেই পাশের হোটেলটায় গিয়েছি। দেখি বিফ বিরিয়ানি উধাও। ম্যানেজার বললো, শুধু বাইরে বিফ বিরিয়ানি সাইন দেখে হিন্দুরা এই হোটেলেও ঢোকে না। মানে এক গ্লাস পানির জন্যও না।

হোটেল মালিকদের সাথে কথা বলে আর কিছু তথ্য সংগ্রহ করে যেটা বুঝলাম -

\> বিফ না রাখাতে ওদের প্রফিট বেশী। কারণ বিফ ওয়ান ওয়েতে কাজ করে। মানে, বিফ থাকলে হিন্দু কাস্টমার পুরোপুরি হারাবে, কিন্তু নো-বিফ লেখা থাকলেও কোনো মুসলিম কাস্টমার হারাবে না।

বিফ রাখার কারণে শাস্তি পাচ্ছে, কিন্তু নো-বিফ লেখায় কেউ শাস্তি দিচ্ছে না। এটা বড় একটা ব্যাপার।

আর শুধু কী হিন্দু কাস্টমার? ৬ জন কলিগ লাঞ্চ করবে, একজন হিন্দু। আপনার কী মনে হয় ওইখানে বিফের প্রশ্নটাও উঠবে? ৪০ জনে একজন হিন্দু সেখানে পর্যন্ত বিফ রান্না হয় না।

\> নো-বিফ থাকলে বয়কটের ব্যপারটা নতুন। আপনি যদি কোনো হোটেলে খাওয়া বাদ দেন এই কারণে, তাহলে প্লিজ হোটেলওয়ালাকে একবার জানাবেন কারণটা। ভয় নেই, আপনাকে তো মারবে না (আর মারলে আমাদের জানায়েন)। এতে করে তারা মেসেজটা পাবে। অনলাইনের চেয়ে ৫দিন ৫ জন সরাসরি বলে আসলে বেশী লাভ।

মনে রাখবেন, বিজনেস ইজ অল অ্যাবাউট প্রফিট। তারা লস খেলে অবশ্যই আমলে নেবে।

\> বিফ খুবই আশ্চর্য্যজনকভাবে আমাদের আইডেন্টিটির অংশ। অল্প অল্প ইতিহাস জানতে হবে, একটা খাবারের মেনু কিভাবে কালচারাল ওয়ারের অংশ হয়ে যায়। সচেতন করতে হবে, কেন কলকাতার তিন গুণ দাম এই দেশে, কারা বিফের দাম বাড়িয়ে রেখেছে।
